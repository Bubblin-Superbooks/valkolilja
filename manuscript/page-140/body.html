<div class="leaf flex"><div class="inner justify"><p>--- Pyhimykseltä.</p><p>--- Sinä olet aina yhtä hassu.</p><p>--- Pahempi, toivoakseni.</p><p>Miten iloinen setä Bentick mahtaakaan olla, kun sinä olet taas kotona!</p><p>--- Tietysti. Hän kiroo minun tähteni pahemmin kuin konsanaan, ja sehän kai lienee siitä paras todiste.</p><p>Anna tunsi tulevansa hämilleen ja katui ajattelematonta puhettaan. Se oli päässyt häneltä, hänen Allanin näkemisestä johtuneen oman ilonsa seurauksena, ja hän oli aivan unohtanut tohtorin poikaansa kohtaan osoittaman kummallisen käytöksen, joka tunnettiin paikkakunnalla ja jonka yleensä selitettiin johtuvan vastenmielisyydestä, minkä pojan ja tämän äidin yhdennäköisyys herätti. Äiti oli yleisen arvostelun mukaan ollut oikea noita sekä viehättämään että pettämään.</p><p class=" stretch-last-line ">Anna ihmetteli nyt itsekseen, oliko Allan puhunut</p></div> </div>