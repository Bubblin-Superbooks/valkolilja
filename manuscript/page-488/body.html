<div class="leaf flex"><div class="inner justify"><p class="no-indent  ">yhteen. Erik sai myös vaikutuksen sellaisesta syrjäajatuksesta, mutta se haihtui samassa, ennenkuin hän edes ehti ajatella, että Anna olisi voinut tarkoittaa Allania ja itseään.</p><p>Kahvinjuonnin jälkeen Lucia veti Annan muassaan syrjään.</p><p>--- Sinä näytät väsyneeltä, sinun pitää tulla minun huoneeseeni lepäämään, sanoi hän.</p><p>Anna tuli mielellään. Hän katseli ympärilleen Lucian huoneessa ja hymyili, kuten hymyillään lapsellisuuksille.</p><p>--- Muistan, minkälaisella hartaudella ennen astuin tähän huoneeseen! sanoi hän.</p><p>--- On hyvä, että olet nyt lakannut minua jumaloimasta, sanoi Lucia järjestellen sohvan pieluksia.</p><p>--- Pidän sinusta oikeastaan enemmän nyt, kun olen lakannut sinua jumaloimasta, sanoi Anna ojentautuen kiitollisena pielustan väliin.</p></div> </div>