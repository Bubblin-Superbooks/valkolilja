<div class="leaf flex"><div class="inner justify"><p class="no-indent  ">housuntaskuissa, pysähtyi kynnykselle ja sylkäisi tupakanruskean säteen lumelle.</p><p>--- Se on minun, sanoi hän.</p><p>--- Vai niin! Hyvää päivää, Janne! Mitä tahdot, jos lainaat tämän minulle täksi päiväksi?</p><p>--- Tarvitsen sen itse, sanoi Janne.</p><p>--- Saattaa olla, mutta minä tarvitsen sen paremmin, sanoi Allan vapaasti, irroitti mytyn ja asetti sen kelkan viereen lumelle.</p><p>--- Ei, kuulkaahan… vastusteli Janne.</p><p>--- Se on tänä iltana ehjänä sinun pihassasi. Ja silloin saat vuokran siitä rahassa tai hienommassa tappelussa, miten tahdot, sanoi Allan auliisti, nyökkäsi herttaisesti hölmistyneelle Jannelle ja läksi matkaan potkurilla, vastustelevan Erikin vastahakoisesti seuratessa. Tämä ei näet, niin tottunut kuin olikin ystävänsä tuhansiin päähänpistoihin, voinut koskaan tottua niiden häikäilemättömyyteen.</p></div> </div>