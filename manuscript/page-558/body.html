<div class="leaf flex"><div class="inner justify"><p>--- Onko sinulle uhraus tulla vaimokseni? Pyydän kuitenkin: tee se uhraus! Tarvitsen sinua, juuri sinua!</p><p>Lucia veti värisevän henkäyksen tuntiessaan, miten Allan voitti hänen epävarmuutensa.</p><p>Vapaus, tuo välttämätön, mitäpä se merkitsisikään hänelle tämän jälkeen, jos hän nyt kieltäisi? Se kävisi vain ammottavaksi tyhjyydeksi.</p><p>Mikä kaikkivoittava voima tuo olikaan, joka sai hänet antamaan myöten?</p><p>Oliko se rakkautta mieheen, joka tarvitsi juuri häntä, ja jonka hymyilevät silmät nyt saattoivat olla niin täynnä voimaa ja miehekästä vakavuutta?</p><p>Vai oliko se kauan sitten vaienneen äänen muisto, joka kerran oli puhunut siitä, mikä nyt oli tapahtumassa?</p><p>"Ota Allan huostaasi!"</p><p class=" stretch-last-line ">Lucia nosti pikaisesti päänsä, sillä niin selvästi hän kuuli vielä kerran tuon rakkaan äänen sävyn, ikäänkuin</p></div> </div>