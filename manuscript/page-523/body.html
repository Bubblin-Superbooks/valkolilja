<div class="leaf flex"><div class="inner justify"><p class="no-indent  ">pysähdyksissä ja odottavana, yksinpä tuo toimelias mieskin pani, ikäänkuin juhlan edellä, työnsä syrjään kuoleman lähestymistä odotettaessa.</p><p>Erik istuutui äänettömän tervehdyksen jälkeen sohvaan.</p><p>--- Miten hänen laitansa on sinun mielestäsi tänään? kysyi hänen isänsä.</p><p>--- Lähempänä, vastasi Erik hiljaa.</p><p>--- Verho liikahtaa, pian vedetään se hänen edestään, sanoi Sander. Ja sitten se laskeutuu alas jälleen, paksuna ja raskaana ja läpitunkemattomana.</p><p>--- Mutta me olemme kuitenkin saaneet nähdä verhon takaa valon pilkahduksen, sanoi Erik.</p><p>Isä katsoi ylös ja loi Erikiin tutkivan katseen.</p><p>--- Vai niin, sinä näet sen?</p><p>--- Kuka voi välttää sen näkemistä? En ollut koskaan ajatellut, että kuolinvuode voisi olla niin suloinen huolimatta vaikeista tuskista.</p></div> </div>