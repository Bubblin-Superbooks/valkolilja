<div class="leaf flex"><div class="inner justify"><p class="no-indent  ">noita polvellaan olevia ylöspäinkäännettyjä, hienoja kasvoja.</p><p>Ja Anna salli sen tapahtua. Hän otti Lucian kädenkin ja vei sen hetkiseksi huulilleen ja suuteli sitä.</p><p>He ymmärsivät tänä hetkenä toisensa niin täydellisesti, että sanat olisivat vain sekoittaneet sitä. Senvuoksi he olivat kumpikin kauan aikaa vaiti.</p><p>--- Elääkö hän vielä? kysyi Anna viimein.</p><p>--- Kuka? kysyi Lucia havahtuen, sillä hän oli ajatellut yksinomaan
Annaa, tämän nähtävästi ajatellessa Luciaa. Ai hän! Elää.
--- Ja sinä? Rakastat häntä yhä?</p><p>--- Niin.</p><p>--- Etkö koskaan voi kiintyä kehenkään muuhun?</p><p>Lucia pudisti päätään.</p><p>--- Mutta miksi ette mene naimisiin? kysyi Anna hiljaa.</p><p>--- Ei se käy.</p></div> </div>