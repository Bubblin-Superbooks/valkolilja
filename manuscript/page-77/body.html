<div class="leaf flex"><div class="inner justify"><p class="no-indent  ">tuntein. Hänen äänensä oli, hänen itsensä siitä tietämättä, johtanut muita, ja Lucia oli kiinnittänyt siihen huomiota ja viehättynyt siitä.</p><p>Lucian tapana oli lausua ilmi tunnustuksensa silloin kun siihen oli aihetta, ja ehkäpä hyvinkin juuri se vaikutti, että hänestä niin paljon pidettiin.</p><p>--- Jospa sinä harjoittaisit jonkun pikku laulun esittääksesi kokouksessa yksinlauluna! ehdotti Lucia.</p><p>--- Oi, en koskaan uskaltaisi sitä! huudahti Anna kauhistuen jo pelkkää sellaista ajatustakin.</p><p>Lucia hymyili.</p><p>--- Mitenkä minä sitten uskallan pitää esitelmän?</p><p>--- Onhan sillä ero.</p><p>--- Pitäisitkö sitten mieluummin esitelmän?</p><p>--- Huu, en toki, se olisi vielä pahempaa.</p><p>--- Niinpä niin!</p><p>--- Mutta onhan ero Lucia-tädin ja minun välilläni.</p><p class=" stretch-last-line ">--- No niinpä kyllä! Sinä kyllä osaat, jos vain tahdot.</p></div> </div>