<div class="leaf flex"><div class="inner justify"><p class="no-indent  ">Erik ravisti unista toveriaan.</p><p>--- Nouse ylös pian! Me suunnittelemme potkuriretkeä.</p><p>Tuossa tuokiossa tuli Allaniin eloa. Hän nousi istumaan pirteänä ja valveilla.</p><p>--- Kutka me?</p><p>--- Joka mies, joka voi hankkia potkukelkan, evästä ja naisen.</p><p>--- Hyvä!</p><p class=" stretch-last-line ">Ja Allan nousi heti ylös, ja se tapahtui erikoisella tavalla. Vuoteen yli riippui tanko parhaaksi ulottuvissa, kun hän istuviltaan ojensi ylös käsivartensa. Hän tarttui nyt tankoon ja nosti itsensä vuoteesta, teki kiepin tangon yli ja jännittäytyi päästäessään otteensa, niin että hän lensi sängyn yli jalkopäästä tullen lattialle mitä hienoimmassa polvennotkistusasennossa heti ponnahtaakseen ylös joustavaan hyppyyn ikäänkuin teräsvieteri. Ja niin hän oli ylhäällä, valmiina kylpemään</p></div> </div>