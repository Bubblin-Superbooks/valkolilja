<div class="leaf flex"><div class="inner justify"><p class="no-indent  ">tulla papiksi.</p><p>Siinä oli rukoileva, mutta myöskin lujasti päättävä ilme, joka sinisistä silmistä kohtasi isän katseen.</p><p>Sander ei muutamaan minuuttiin löytänyt sanoja. Se tuli niin odottamatta, niin mullistavana.</p><p>--- Oletko langennut syntiin? kysyi hän viimein. Älä pelkää tunnustaa.</p><p>--- En, en mihinkään karkeaan syntiin, vastasi Erik ja kesti pelottomana isän läpitunkevan katseen.</p><p>--- Oletko lukenut epäuskoista kirjallisuutta?</p><p>--- En. Olen lukenut vain mitä minun piti lukea. Se ei ole mitään ulkoapäin tullutta. Se on vain sitä, että olen yhä enemmän päässyt selville itsestäni ja ymmärrän, ettei minua ole kutsuttu papiksi.</p><p>--- Miten voit tietää sen?</p><p>--- Minulla ei ole uskoa.</p><p>--- Etkö sitten usko Jumalaa ja Raamattua ja kirkkomme oppia?</p></div> </div>