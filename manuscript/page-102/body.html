<div class="leaf flex"><div class="inner justify"><p class="no-indent  ">lisäämässä niiden lukua.</p><p>Lucian silmät suurenivat.</p><p>--- Onko tohtorilla poika? Luulin…</p><p>--- Minun olevan poikamiehen? En, en oikein. Menin kerran tuota pikaa naimisiin ja minulla on poika. Mutta hän on nyt Upsalassa, niin että minulla ei ole hänestä vastusta muuta kuin lupa-aikoina.</p><p>--- Ja teidän vaimonne? oli Lucia kysymäisillään, mutta pidättyi.
Tohtori ei ollut sanonut vaimonsa kuolleen, ja hän oli naisvihaaja.
Tietysti siinä oli jokin murhenäytelmä takana.
--- Tuleeko hän jouluksi kotiin? kysyi Lucia sen sijaan.</p><p>--- Pelkään hänen tulevan.</p><p>--- Pelkäätte? Onko hän sitten niin hirmuinen?</p><p>--- En luule kenenkään pitävän häntä sellaisena. Lucia ihmetteli tohtoria. Tarkoittiko hän totta, vai teeskentelikö hän, ja minkätähden siinä tapauksessa? Oliko hän niin tunteeton kuin miltä tahtoi näyttää?</p></div> </div>