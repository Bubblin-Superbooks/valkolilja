<div class="leaf flex"><div class="inner justify"><p>--- Olen.</p><p>Anna katseli pianon koskettimiin ja soitteli toisella kädellään.</p><p>--- Tapasin äsken Lucia Vilden, sanoi Allan tuokion kuluttua. Hänellä ei ollut aikaa tulla nyt tänne. Hän pyysi sanomaan sinulle terveisiä.</p><p>Anna ei kohottanut katsettaan. Hän soitteli edelleen toisella kädellään.</p><p>--- Mistä te puhelitte?</p><p>--- Sinusta tietysti. Mistäpä muusta olisimme puhelleet?</p><p>--- Mitä te sanoitte minusta?</p><p>--- Olimme yhtä mieltä siinä, ettemme ole tyytyväisiä sinuun. Hän toivoi minun elvyttävän sinua.</p><p>--- Mitä sinä siihen sanoit?</p><p>--- Että sen voin ennen maailmassa tehdä, mutta että nyt näyn kadottaneen valtani sinuun.</p><p>--- Sanoitko todellakin niin?</p></div> </div>