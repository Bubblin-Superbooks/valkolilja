<div class="leaf flex"><div class="inner justify"><p class="no-indent  ">herraksi.</p><p>--- Erik on varmaankin sekoittanut joitakin konnankujeita juomaansa, koska se on noussut meille päähän, niin että joudumme riitaan, sanoi hän tavalliseen kevyeen, hilpeään, hieman pilailevaan tapaansa ja kääntyi taasen Luciaan päin, kuitenkaan häneen katsomatta.</p><p>Keventyneenä Luciakin muutti tapaa ja yhtyi Allanin leikkiin.</p><p>--- Te olette varmaankin paha juovuspäissänne? sanoi hän.</p><p>--- Hirveä, myönsi Allan. Niin, se on ihan totta. En uskalla juoda itseäni juovuksiin, sillä saatan sanoa ja tehdä silloin kauheita.</p><p>--- Teidän pitäisi liittyä raittiusseuraan.</p><p class=" stretch-last-line ">--- Ei, kiitos kaunis. Se olisi minulle paras tapa tulla juomariksi. Saisin samana hetkenä, jona olisin vannonut olevani maistamatta, epätoivoisen halun väkeviin. Olen</p></div> </div>