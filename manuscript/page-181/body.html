<div class="leaf flex"><div class="inner justify"><p>--- Olemmeko liian syntisiä sinulle?</p><p>--- Elä puhu niin!</p><p>--- Onko sinusta ikävää kulkea potkukelkalla?</p><p>--- Tiedän tuskin hauskempaa.</p><p>Allan oli tuokion ääneti.</p><p>--- Sitten sinä tahdoit kurittaa lihaasi? virkkoi hän voitonriemuisena.</p><p>Anna punastui ja oli kiitollinen, ettei Allan voinut nähdä hänen kasvojaan. Mutta hän unohti, että Allan saattoi nähdä hänen korvansa ja että hän voi selittää hänen äänettömyytensä.</p><p>--- Aha, nyt osasin naulan päähän! Mutta kyllä sinä pääset taivaaseen silti, vaikka lankesit tähän syntiin lohdutti hän. Etkö usko sitä?</p><p>--- Elä tee pilaa minusta! mutisi Anna.</p><p>--- Rakkahin pikku Valkolilja, en minä tee sinusta pilaa! Et saa uskoa sitä! Ethän usko, mitä?</p><p class=" stretch-last-line ">Hän hiljensi vauhtia ja kumartui eteenpäin</p></div> </div>