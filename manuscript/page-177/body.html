<div class="leaf flex"><div class="inner justify"><p class="no-indent  ">niin hellittämätön. Hänen vastustuksensa suli sen edessä, ja hänen sydämensä riemuitsi.</p><p>--- Miksi epäröit? Tahdotko tehdä itsesi erikoiseksi? kysyi hänen äitinsä.</p><p>--- Hyvä, hyvä! täti, ja Allan paukutti käsiään.</p><p>--- Enhän toki! vastasi Anna punastuen ja nousi kiireesti. Tulen mukaan.</p><p>Ja hän meni valmistamaan itseään. Se kävi nopeasti, sillä Allanhan odotti, eikä Annan tapa ollut antaa odottaa itseään.</p><p>Nyt, kun se oli päätetty, oli hän riemuisan onnellinen, eniten senkin vuoksi, kun hän ei itse ollut muuttanut päätöstään, vaan hänet melkein pakotettiin siihen. Hän näki siinä Jumalan sormen. Hänellä ei ollut siis mitään sitä vastaan, että Annalla sai olla oikein hirveän hauskaa kokonaisen päivän! Se varmuus lisäsi hänen iloaan, tekipä sen mahdolliseksi, sillä ilman tätä varmuutta hän ei olisi voinut nauttia huvituksesta.</p></div> </div>