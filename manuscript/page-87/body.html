<div class="leaf flex"><div class="inner justify"><p class="no-indent  ">harjoittelisin laulun, vaikka jyrkästi sanoin, etten uskaltaisi sitä laulaa, vakuutti Anna, kiusaantuneena siitä ajatuksesta, että he voisivat luulla hänen valehtelevan.</p><p>--- Mistä johtui, että uskalsit sitten, kun asia tuli kysymykseen? kysyi isä.</p><p>Anna oli ääneti hämillään. Se kokemus, joka oli antanut hänelle rohkeutta, oli liian sisäinen ja pyhä toisille kerrottavaksi. Se oli hänen ja taivaallisen yljän välinen yhdysside.</p><p>Isä huomasi hänen epäröimisensä ja ihmetteli.</p><p>--- Tahdoitko tehdä Lucia-tädille mieliksi? kysyi hän.</p><p>Annan ensi mielijohde oli — päästäkseen enemmistä kysymyksistä — vastata myöntävästi. Mutta luo pyhä kokemus olisi valheellisesta salaamisesta tahraantunut paljon enemmän kuin suorasta ilmaisemisesta.</p><p class=" stretch-last-line ">--- Minusta tuntui ikäänkuin Jeesus olisi kysynyt minulta, enkö tahtoisi laulaa hänestä, vastasi hän</p></div> </div>