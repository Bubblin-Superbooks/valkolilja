<div class="leaf flex"><div class="inner justify"><p class="no-indent  ">Hänellä on hauskaa siellä, missä hän on.</p><p>--- Missä hän on?</p><p>--- Lysekilissä. Ainakin hän oli siellä edellisellä viikolla. Hänen viipymisensä kullakin paikalla riippuu siitä, miten sitkeä hänen tilapäinen mielitiettynsä on pitämään häntä.</p><p>--- Kirjoittaako hän jostakin "mielitietystä"?</p><p>--- Ei, mutta yksi tai useampia sellaisia on hänellä aina siellä, missä hän on.</p><p>--- Sinä olet ilkeä, kun puhut noin Allanista!</p><p>--- Onko se niin ilkeää? Tokkohan siinä oikeastaan niin pahaa on, jos hakkailee. Se on muutamilla veressä.</p><p>Erik tiesi jokaisen sanan loukkaavan hänen pientä herkkää sisartaan, mutta hänen mielestään se kuitenkin oli hänen parhaakseen. Hän ei katsonut häneen ja puhui välinpitämättömällä äänellä, ikäänkuin asia ei olisi koskenut heitä kumpaakaan.</p><p class=" stretch-last-line ">Anna oli kiusaantunut ja liikutettu, mutta hillitsi</p></div> </div>