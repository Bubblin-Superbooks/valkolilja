<div class="leaf flex"><div class="inner justify"><p class="no-indent  ">itselleen edes ajatuksen varjoakaan hänen oikeuksiinsa kajoamisesta. Anna käsitti, että hänen täytyi voida päästä Lucian sydämestä lukemaan jotakin, jota tämä ei tunnustanut edes itselleenkään. Että jotakin täytyy löytyä sieltä, sitä ei Anna epäillytkään. Hän ei voinut ajatella mahdolliseksi, että Allan voisi rakastaa jotakuta, tämän rakastamatta häntä. Allanin rakastama!</p><p>Sanomaton tuska viilsi hänen sydäntään ja salpasi henkeä. Hän tuli niin kalpeaksi siinä seisoessaan.</p><p>Allanin rakastama! Se oli hänelle saavuttamaton onni, jonka hän oli luullut omistavansa, mutta jota hän ei ollut koskaan omistanut eikä tulisi omistamaankaan.</p><p>Mutta Lucia, joka omisti sen, saisi sen kokonaan ja täydesti.</p><p>--- Minun kuoltuani, ajatteli Anna. Ja minä kuolen kyllä pian. En saata elää.</p><hr class="section"></div> </div>