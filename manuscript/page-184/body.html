<div class="leaf flex"><div class="inner justify"><p class="no-indent  ">heti niin, ettei Lucia antanut hänen jatkaa.</p><p>--- Pysähdy, pieni! sanoi hän ystävällisesti, mutta niin päättävästi, että Annan täytyi totella vasten tahtoaan.</p><p>--- Sinä et ole kyllin vahva, sen huomaa, sanoi hän ja katsoi tarkaten tuota nuorta tyttöä, joka läähätti, ja hymyili ja halusi niin mielellään saada työntää edelleen.</p><p>--- Olen kyllä, vakuutti Anna. Se ei tee mitään, että hengästyn, niin teen toisinaan käytyäni vain mäen ylös.</p><p>Hän sanoi tämän todistaakseen, miten tavallista se oli ja senvuoksi tietysti aivan merkityksetöntä, mutta Luciaan se selitys teki aivan päinvastaisen vaikutuksen kuin Anna oli tarkoittanut.</p><p>--- Sinulla on sitten varmaan jotakin vikaa sydämessä?</p><p>--- Ei toki.</p><p>--- Etkö tunne siinä koskaan mitään?</p><p class=" stretch-last-line ">--- Joskus hiukan. Mutta se menee niin pian ohi. Ja nyt en tunne mitään, vakuutti hän innokkaasti. Istu</p></div> </div>