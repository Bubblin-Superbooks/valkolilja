<div class="leaf flex"><div class="inner justify"><p>Mutta Allanin liioitteleva puhetapa ehkäisi Annan luottamusta ja saattoi hänet tuntemaan itsensä lapselliseksi, pitäessään muistolehtoa ja Allanin sinne viemistä niin tärkeänä.</p><p>--- Tässä se on, sanoi Anna taivuttaen syrjään muutamia oksia päästääkseen Allanin läpi.</p><p>Mutta sen sijaan, että heti olisi mennyt sisään, istuutui Allan kivelle ja riisui kengät jalastaan.</p><p>--- Mitä sinä teet? kysyi Anna hämillään.</p><p>--- Otan kengät jaloistani, vastasi hän yhtä järkkymättömän, juhlallisen vakavana.</p><p>--- Ei, pane ne uudelleen jalkaasi! Voit saada tikkuja jalkoihisi tai vilustua, kivikko on kylmää varjossa.</p><p>Allanin liioitteleva vakavuus vei Annalta kaiken juhlallisuuden tunteen.</p><p>--- Sinulla ei ole mitään pieteettiä! nuhteli Allan. Hän seisoi nyt paljain jaloin Annan edessä valmiina vietäväksi kaikkein pyhimpään.</p></div> </div>