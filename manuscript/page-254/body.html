<div class="leaf flex"><div class="inner justify"><p class="no-indent  ">silmänräpäyksenä ehtinyt hillitä hämmästystään ja se oli kylliksi Allanille.</p><p>--- Siinä näette, että minulla on lääkärin silmää, sanoi hän tyynesti.</p><p>--- Eihän nyt liene kysymys sairaudesta!</p><p>--- Eikö? Onko sitten normaalia olla ulkonaisesti iloinen ja vilkas, kun suree sisällisesti?</p><p>Lucialla oli koko työ pysytellä tasapainossa Allanin vaarallisen tarkkanäköisyyden edessä.</p><p>--- Kuinka te tiedätte, että niin on? kysyi hän ylimielisesti.</p><p>Mutta Allan ei antanut vaikuttaa itseensä.</p><p>--- Eikö se sitten ole niin?</p><p>Lucia nosti leukaansa ja nousi ylös.</p><p>--- Nyt te käytte tunkeilevaksi.</p><p>Allankin hypähti ylös, notkeana ja joustavana ja seisoi supisuorana Lucian vieressä. Tämä tunsi hänen personallisuutensa ikäänkuin magneettisena voimana.</p></div> </div>