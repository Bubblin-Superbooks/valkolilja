<div class="leaf flex"><div class="inner justify"><p class="no-indent  ">sentapaista. Luulin sen olevan hänellä veressä.</p><p>--- Sen sijaan hän on kiintynyt yhä enemmän Annaan, sanoi Lucia lämpimästi.</p><p>--- Niin on, ja se on hänelle kunniaksi. En olisi luullut hänellä olevan tarpeeksi ymmärrystä pitämään arvossa sellaista kuin Anna on.</p><p>--- Ja nyt hänen pitää kadottaa hänet! Kuolema on hirmuinen! virkkoi
Lucia.
Tohtorin jäykät piirteet sulivat omituiseen hymyyn.</p><p>--- Ja kuitenkin on kuolema armeliainta tässä elämässä, sanoi hän.</p><p>--- Kuinka setä voi niin sanoa?</p><p class=" stretch-last-line ">--- Ajattelehan! Ajattele kaikkea sellaista kuin sairaus, hätä, suru, kaikki epäkohdat, erehdykset, väärinymmärrykset, kaikki synti ja kurjuus, mutta ei mitään kuolemaa, joka tekee niistä lopun. Silloin ei meidän totisesti tarvitsisi joutua mihinkään syvyyteen joutuaksemme helvettiin, meillä olisi se sepiselvänä jo</p></div> </div>