<div class="leaf flex"><div class="inner justify"><p class="no-indent  ">nähdäkseen vilahduksen Annan kasvoista.</p><p>Tämä hymyili hänelle, mutta tuo petollinen alahuuli vapisi hiukan.</p><p>--- Et suinkaan sinä ole vihainen minulle? kysyi Allan.</p><p>--- Vihainen sinulle! sanoi Anna, ikäänkuin sellainen olisi ollut mahdotonta.</p><p>Allan äänsi jotakin tyytyväisyyden ilmaisuksi ja lisäsi vauhtia jälleen. Hän alkoi sitten puhua Erikistä hauskaan, toverilliseen tapaan, joka palautti Annaan entisen tasapainon ja turvallisuuden tunteen ja ilon.</p><p>Huolimatta keskustelusta Allan potki voimakkaasti ja tarmokkaasti ja tähysti innokkaasti eteenpäin, ikäänkuin hänellä olisi ollut kiire saavuttaa toiset. Ja kun he tulivat näkyviin, hoilasi hän äänekkäästi, niin että lähimmät potkurit pysähtyivät jääden odottamaan heitä.</p><p class=" stretch-last-line ">Siinä oli Lucia Erikin kelkassa ja Brita Unon, vaikka</p></div> </div>