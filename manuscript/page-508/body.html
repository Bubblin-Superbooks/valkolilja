<div class="leaf flex"><div class="inner justify"><p>--- Lucia, ymmärrän että on kysymys hänestä. Lucia nyökkäsi. Minuutin tai parin kuluttua hän oli hillinnyt liikutustaan kylliksi voidakseen puhua.</p><p>--- Hän on kuolemaisillaan. Voi elää vielä ehkä pari päivää, ilmoitti Lucia, ja puristaen Annan käsivartta hän lisäsi: on kauheaa, kun ei tiedä mitään…</p><p>--- Mistä? kysyi Anna lempeästi.</p><p>--- Miten sitten käy. Luuletko, luuletko, että hänelle voi olla pelastusta? Hän…</p><p>Lucia ei voinut hetkeen jatkaa. Anna odotti ääneti, mutta jollakin alitajuisella tavalla Lucia tunsi jonkinlaisena voimana Annan myötätunnon.</p><p>--- Hänellä ei ole mitään, mitään. Ei edes uskoa… on niin tylsynyt.
Luuletko Jumalan tuomitsevan hänet… hyvin kovasti?
--- Jeesus, joka rakkaudesta antoi itsensä meidän edestämme, on tuomari, vastasi Anna lämpimästi.</p><p class=" stretch-last-line ">--- Anna, luuletko auttavan, jos rukoilee kuolevan</p></div> </div>