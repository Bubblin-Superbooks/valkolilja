<div class="leaf flex"><div class="inner justify"><p class="no-indent  ">innoitus täydessä liekissä hän oli kiiruhtanut kotiin heti syventyäkseen kirjoitukseensa. Hän ei voinut hillitä kärsimättömyyttään eikä vaivautunut sitä peittämäänkään, se näkyi hänen vilkkaitten kasvojensa joka piirteestä.</p><p>Sopimattomampaa hetkeä ei Sander olisi voinut valita asiansa esittämiseen, ja jos hänellä olisi ollut puoleksikaan niin paljon ihmistuntemusta kuin sitkeyttä, olisi hän lykännyt asiansa toiseen kertaan, mutta sellainen ei nyt pälkähtänyt hänen päähänsä.</p><p>Kuultuaan, mistä oli kysymys, Uno pudisti kiivaasti päätään.</p><p>--- En ole koskaan pitänyt esitelmää enkä voi suostua siihen, vastasi hän jyrkästi.</p><p>--- Joku kerta pitää olla ensimmäinen, sanoi kirkkoherra.</p><p class=" stretch-last-line ">--- Miksi niin? Minä en milloinkaan aio pitää esitelmiä, kaikkein vähimmin runoudesta</p></div> </div>