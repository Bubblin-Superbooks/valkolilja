<div class="leaf flex"><div class="inner justify"><p class="no-indent  ">mielestäni… halpamaista.</p><p>--- En tahdo pakottaa sinua, sanoi Allan ystävällisellä äänellä. Voin pyytää jonkun muun sinun piletilläsi.</p><p>--- Menetkö kuitenkin? kysyi Anna kainosti, sillä hän oli puolittain toivonut, ettei Allan tahtoisi mennä ilman häntä.</p><p>--- Tietysti minun on ikävää jättää sinut, mutta kun et tahdo tulla mukaan, niin…</p><p>Sinä iltana Anna muutti mieltään ja meni mukaan, mutta häntä ei kiusannut ainoastaan se henkinen ilmapiiri, johon hänen oli mahdotonta mukautua, vaan sekin, että Allania askarruttivat seurueen muut jäsenet enemmän kuin hän.</p><p>--- Olisin yhtä hyvin voinut olla kotona, hän ei olisi kaivannut minua, ajatteli hän itseäänsäälivin tuntein.</p><p>Seuraavalla kerralla hän todellakin jäi kotiin, ja niin tapahtui sitten yhä useammin.</p><p class=" stretch-last-line ">Allan näytti pikemminkin tyytyväiseltä kuin</p></div> </div>