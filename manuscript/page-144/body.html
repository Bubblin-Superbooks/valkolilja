<div class="leaf flex"><div class="inner justify"><p class="no-indent  ">nuoruudessaan ollut oivallinen tanssija ja pääsi heti vauhtiin. Mutta kylläpä hänen naisensakin tanssi innostavasti, hänen olentonsa joka jäsenessä oli rytmiä ja sulavuutta.</p><p>Allan Bentick ja Irene olivat juuri lähtemäisillään tanssiin toistensa kanssa, kun he huomasivat tuon odottamattoman parin ja pysähtyivät.</p><p>--- Mikä pateriin on mennyt? virkkoi Allan nauraen.</p><p>--- Eikö Lucia-täti ole ihastuttava? sanoi Irene innostuksissaan.</p><p>Allan seurasi hetkisen katseellaan hänen liikkeitään.</p><p>--- Hän tanssii ikäänkuin Mozartin sävel, sanoi hän.</p><p>Hänen ilmeinen ihailunsa innostutti Ireneä.</p><p>--- Ei kukaan ole sellainen kuin hän! vakuutti kahdeksantoistavuotias ihastuneena.</p><p>Allan katsoi huvitettuna häneen.</p><p>--- Jaha, vai niin. Pienet koulutytöt haaveilevat kai aina opettajattaristaan, vai mitä?</p></div> </div>