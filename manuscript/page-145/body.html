<div class="leaf flex"><div class="inner justify"><p>Irene keikautti närkästyneenä päätään.</p><p>--- Pienet koulutytöt! kivahti hän.</p><p>--- Niin, mitä te muuta olette koko joukko?</p><p>--- Brita ja minä olemme täysikasvuisia, saan luvan sanoa sinulle. Me luemme vain kieliä ja otamme soittotunteja, mutta koulukurssin olemme lopettaneet.</p><p>--- Kumarrun tomuun teidän oppineisuutenne edessä!</p><p>--- Irvihammas! Seisommeko tässä iankaiken riitelemässä?</p><p>Allan totteli kehoitusta ja vei hänet tanssiin.</p><p>--- Tanssimmeko heidät nurin, paterin ja tuon jumalallisen? kysyi hän ja kujeileva ilme hänen silmissään sanoi Irenelle, että hän todella halusi tehdä niin.</p><p>Mutta Irene painoi jalkansa niin lujasti lattiaan, että Allanin täytyi pysähtyä.</p><p class=" stretch-last-line ">--- Lupaa minulle, ettet tee mitään niin alhaista!</p></div> </div>