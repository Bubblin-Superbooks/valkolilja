<div class="leaf flex"><div class="inner justify"><p>--- Setä nauraa minulle! Mutta olen aivan vakuutettu, että se on niin.</p><p>--- On helppoa olla vakuutettu, ennenkuin vielä on mitään kokenut. Kun on ehtinyt kokea yhtä ja toista, tulee siihen lopputulokseen, että tunteettomuus ja tylsyys on onnellisinta.</p><p>--- Voi, mitä setä puhuu! virkahti Anna, täynnä vastustushalua moisen elämänfilosofian tähden.</p><p>--- Saa nähdä, tuletko sanomaan niin, kun kärsit ja suret.</p><p>Annan into laukesi, ja hän kävi hiljaiseksi.</p><p>--- Luuleeko setä niin varmaan, että tulen kärsimään ja suremaan?</p><p>Tohtori katsoi häneen parin sekunnin ajan terävästi.</p><p>--- Jos luotat… mieheen… ja annat hänelle sydämesi, niin…</p><p>Toisen kerran tänäpäivänä Annan sieluun pisti.</p><p class=" stretch-last-line ">Tarkoittiko hän Allania? Olivatko nyt kaikki</p></div> </div>