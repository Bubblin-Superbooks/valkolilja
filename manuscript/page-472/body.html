<div class="leaf flex"><div class="inner justify"><p>--- Heikkoutesiko sinusta tuntuu ristiltä? kysyi Allan.</p><p>Anna aikoi vastata myöntävästi päästäkseen enemmistä kysymyksistä, mutta se ei olisi ollut totta, senvuoksi hän vastasi kieltävästi: hän ei paljoa välittänyt heikkoudestaan.</p><p>--- Mitä se sitten on?</p><p>Allan tunsi olevansa utelias. Vaikka Anna lauloi rististä, ilmeisesti täydellä todella, ei hän näyttänyt alakuloiselta.</p><p>--- Älä kysy! pyysi hän.</p><p>--- Sinä tahdot pitää minut luottamuksesi ulkopuolella!</p><p>Anna katsoi häneen anteeksipyytävästi, peläten loukanneensa Allania.</p><p>--- En halua tarpeettomasti raskauttaa mieltäsi sellaisella, mitä et voi auttaa, sanoi hän.</p><p>--- Oletko sitten varma, etten voi auttaa?</p></div> </div>