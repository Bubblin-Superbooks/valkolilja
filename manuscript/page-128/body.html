<div class="leaf flex"><div class="inner justify"><p class="no-indent  ">kouristi, kun hän näki veljen synkän katseen.</p><p>--- Ja voithan ymmärtää, että se ei sovi papille. Niin, senhän Anna kyllä ymmärsi.</p><p>--- Mutta etkö luule sen menevän ohi?</p><p>--- Siinä ei ole mitään, joka voi mennä ohi. Sellainen, kuin nyt olen, olen aina ollut, vaikka en ole sitä tiennyt. Kelvatakseni papiksi pitäisi minun tulla kokonaan toiseksi ihmiseksi.</p><p>Anna tuli ajatelleeksi mielivirttään.</p><p>--- Pyydä Jumalan luomaan sinulle uusi sydän! Hän voi sen tehdä.</p><p>Hän oli niin varma ja niin innokas. Erikin ilme suli melkein hymyksi.</p><p class=" stretch-last-line ">--- Pelkään, että siitä tulisi tulokseton rukous. Muutoin en ole pahempi, kuin että helposti selviytyisin papiksi tultuani. Useimmilla ihmisillä ei kai ole uskossaan sen enemmän elämää kuin minullakaan, monella ei edes senkään vertaa, ja he suoriutuvat hyvin</p></div> </div>