<div class="leaf flex"><div class="inner justify"><p>--- Ja siihen osaan te tulette tyytymään?</p><p>Allan kohautti olkapäitään alistuvin elein.</p><p>--- Minkäpä tekee! Nainen on sellainen.</p><p>--- Ei suinkaan, selitti Lucia kiihkeästi ja ylpeästi, ikäänkuin olisi torjunut väärän syytöksen.</p><p>Allan katsoi häneen ilmein, joka teki hänet epävarmaksi, senvuoksi että hän ei osannut selittää sitä.</p><p>--- Ehkeivät kaikki, myönsi hän. Esimerkiksi teille ei liinavaatekaappi liene koskaan häämöittänyt minään onnen huippuna.</p><p>Mielialan pikaisesti vaihtuessa Lucia nauroi, äänessä ilmeistä surumielisyyttä.</p><p>--- Paljon olisi ollut toisin, jos niin olisi ollut, pääsi häneltä.</p><p>Allanin kasvojen ilme muuttui, hänen katseeseensa ja olentoonsa tuli jotakin varovaisen tutkivaa, mikä teki hänet vastustamattomaksi.</p><p>--- Eikö aika ole parantanut haavaa? kysyi hän hiljaa.</p></div> </div>