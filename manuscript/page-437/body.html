<div class="leaf flex"><div class="inner justify"><h4>Chapter 49.</h4><p class="  start-chapter">Ainainen hämärä vallitsi suorarunkoisten männynlatvojen alla, mutta säteilevinä kesäkuun päivinä tuli hämärään kultaloistetta, ja auringonsäteet lankesivat maahan ja runkoihin.</p><p>Näkymättömän, mutta läheisen kosken kohina kuului metsässä ja sen juhlallinen sävel sekaantui laululintusten iloisiin liverryksiin.</p><p>Anna tuli hitaasti kävellen puiden välistä kohisevaa koskea kohti, odottaen minä hetkenä tahansa valkoisen, kuohuvan kosken tulevan näkyviin.</p><p class=" stretch-last-line ">Hän oli yksin, mutta kuitenkin tavallaan seurassa.</p></div> </div>