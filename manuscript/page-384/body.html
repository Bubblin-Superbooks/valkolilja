<div class="leaf flex"><div class="inner justify"><p class="no-indent  ">tekisit niin.
En saata sietää tuota marttyyriutta, tuota koiran kaltaista nöyryyttä.
Hän keskeytti, sillä Anna oli yht'äkkiä nostanut päänsä ja katsoi häneen. Tuo tallattu mato nousi vihdoinkin.</p><p>--- Menitkö vastoin tahtoasi kanssani naimisiin?</p><p>--- Menin kyllä, vastasi Allan sellaisella epähienoudella, mihin hän selvänä ei koskaan olisi tehnyt itseään syypääksi.</p><p>--- Minkätähden?</p><p>Annan kalpeat huulet muodostivat vaivoin sanan.</p><p>--- Niin, sanoppas! Mutta se on tehty eikä sitä voi muuttaa. Nyt minä menen maata.</p><p class=" stretch-last-line ">Oli aivan kuin hän olisi yht'äkkiä saanut aavistuksen tämän kohtauksen kohtalokkaisuudesta, ja kun hän tunsi itsensä kykenemättömäksi korjaamaan sitä, minkä oli särkenyt, totteli hän mielijohdetta mennä pois kaikesta. Hän meni makuukammioon, paiskaten mennessään oven kiinni, kiskoi vaatteet yltään, heittäysi</p></div> </div>