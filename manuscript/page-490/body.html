<div class="leaf flex"><div class="inner justify"><p>Anna näytti miettivältä.</p><p>--- En oikeastaan tahdo tuntea vähemmän ketään kohtaan, vaan ainoastaan vähemmän itsekkäästi, sanoi hän vihdoin.</p><p>--- Nyt sinun pitää levätä, mieluummin nukkua, mutta missään tapauksessa et saa ajatella mitään, sanoi Lucia kietoen peiton Annan jalkojen ympärille. Kas niin, nyt minä menen. Hyvää yötä, kultaseni!</p><p>Ja Lucia meni. Pihassa hän tapasi Allanin, joka myös tuli ulos rakennuksesta. He menivät yhdessä etsimään muuta seuruetta, joka oli hajaantunut puutarhaan.</p><p>--- Olen juuri pannut Annan hetkiseksi sohvalleni, sanoi Lucia.</p><p>--- Se oli kiltisti. Mutta sanokaa minulle, miksi olette tehnyt itsenne tänään rumaksi?</p><p>--- Vai olenko mielestänne ruma? Hän tuntui tyytyväiseltä.</p><p class=" stretch-last-line ">--- Ettekö ole omasta mielestänne? Olenko tavallista</p></div> </div>