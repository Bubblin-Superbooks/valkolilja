<div class="leaf flex"><div class="inner justify"><p class="no-indent  ">mahdottomiksi.</p><p>--- Mutta, Lucia, kun et koskaan kuitenkaan voi tulla hänelle miksikään, niin miksi et sitten voi tehdä jotakin toista miestä onnelliseksi?</p><p>Lucia ihmetteli tuota taivuttavaa äänensävyä.</p><p>--- Kenen puolesta sinä puhut? kysyi hän hymyillen.</p><p>Anna punastui syyllisenä. Hän huomasi, miten epänormaalia oli, että hän puhui oman miehensä puolesta toiselle naiselle, ja miten sen täytyi tuntua vielä enemmän oudolta Luciasta, joka ei voinut tietää, kuinka Anna oli elänyt kuoleman toivossa.</p><p>Hän ei tiennyt, mitä vastata, ja hänen hämminkinsä vain eneni Lucian ihmettelevän katseen tähden, kun onneksi tuon kriitillisen tilanteen katkaisi kellon kilinä, joka kaikui läpi rakennuksen.</p><p>Anna nousi heti ylös ja järjesti hiuksiaan.</p><p>--- Se on kahvikello. Erik odottaa meitä puutarhassa, sanoi hän ilmeisesti keventyneenä.</p></div> </div>