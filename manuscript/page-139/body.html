<div class="leaf flex"><div class="inner justify"><p class="no-indent  ">vastusteluyrityksistä.</p><p>Ja se kävi hämmästyttävän hyvin, paremmin kuin Anna koskaan olisi voinut luulla. Allan oli niin voimakas ja notkea ja hyräili tahtia Annan korvaan niin mukaansatempaavasti, että hänen jalkansa liikkuivat tanssissa kuin itsestään. Jos hän teki virheen, joka olisi voinut sotkea, nosti Allan vain ylös hänet ja jatkoi tanssia niin, ettei hänessä huomannut vähintäkään ponnistusta.</p><p>Anna nauroi sekä hämillään että ihastuksissaan.</p><p>--- Kuinka voimakas sinä olet!</p><p>--- Niinpä luulisin. Voimistelen ja ratsastan ja mellastan ja tanssin. Sellaisesta tulee voimakkaaksi ja iloiseksi. Niin sinunkin pitäisi tehdä sen sijaan että istut ja luet rukousnauhaa.</p><p>--- Enhän minä sitä tee!</p><p>--- Luulin sinun tekevän. Sinä näytät sellaiselta.</p><p>--- Nunnaltako?</p></div> </div>