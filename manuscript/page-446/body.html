<div class="leaf flex"><div class="inner justify"><p>--- Eikö ole ketään, josta pidät?</p><p>--- Kyllähän minulla on ajatukseni eräälle taholle, vastasi Erik viivy telien.</p><p>--- Kuka se on?</p><p>Erik hymyili hiukan.</p><p>--- Miten huvitetuiksi te naineet tulettekaan niin pian kuin puhe kääntyy naimisasioihin! Tuntuu siltä kuin te ette tulisi toimeen, ennenkuin saatte kaikki naimattomat saman ikeen alle, jossa itse rimpuilette.</p><p>Erikin viaton leikki sattui Annan salaiseen ja arkaan kohtaan. Ikeen alle, niin, hän oli enemmän oikeassa kuin aavistikaan käyttäessään sitä nimitystä, ajatteli Anna. Hänen hymynsä kuoli pois, vaikka hän koetti pidättää sitä, ettei olisi herättänyt mitään epäilyä Erikissä.</p><p>--- Minun harrastukseni sinun naimisiin-menoosi ei ole vain naineen harrastusta naimattomaan nähden, vaan jotakin paljon, paljon enemmän!</p></div> </div>