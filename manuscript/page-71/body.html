<div class="leaf flex"><div class="inner justify"><p class="no-indent  ">esityksellään Annan ottamisesta satulanupille, mutta hän huomasi huvitettuna, miten tässä talossa köykäisinkin sana ilmeisesti otettiin vakavalta kannalta.</p><p>--- Anna saa kävellä tapansa mukaan, sanoi rouva Sander arvokkaasti. Hän kai onkin jo mennyt. Hänen piti toimittaa eräs asia matkalla.</p><p>Rouva Sander katsoi ympärilleen ikäänkuin olisi hakenut puheena olevaa.</p><p>--- Brita meni kaiketi hänen kanssaan, niin että luullakseni ei kumpikaan tytöistä ole kotona, lisäsi hän, tapansa mukaan puhuen ikäänkuin olisi epävarma asiastaan.</p><p>Sander ja hänen vaimonsa seisoivat portilla katsellen eteneviä ratsastajia.</p><p class=" stretch-last-line ">--- Kuinka saatat antaa hänen puhua pitäjäntuvassa? Hänhän ratsastaa kahdareisin ikäänkuin mies ja käy housuihin puettuna, virkkoi rouva Sander, voimatta pidättyä purkamasta suuttumustaan Lucian</p></div> </div>