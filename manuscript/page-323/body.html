<div class="leaf flex"><div class="inner justify"><p class="no-indent  ">joka heti herätti Britan nopean tarkkaavaisuuden.</p><p>--- Äiti, siinä on jotakin. Sen näen äidistä. Jotakin on tapahtunut. Mitä se on?</p><p>Brita saattoi kun siksi tuli, olla sitkeä. Hyvänsävyinen ja pelokas luonne, sellainen kuin äidin, ei kauan voinut vastustaa Britan tarmokasta hyökkäystä. Se päättyi siten, että Brita sai äidiltä kuulla koko tarinan Allanin kosinnasta. Tyydytyksen ja pelon sekaisin tuntein rouva Sander kevensi sydämensä ilmaisten salaisuuden.</p><p>--- Mutta mitä teetkin Brita, niin elä anna isän aavistaa, että tiedät jotakin! Hän ei soisi minulle anteeksi, että olen antanut viekoitella sen itseltäni. En oikeastaan tiedä, miten onnistuit sen tekemään. Sinä olet niin hirveän terävänäköinen. Sinä kyselit minulta ikäänkuin olisit sen tiennyt.</p><p>--- Ole aivan huoleti, äiti, en hiiskahdakaan isälle asiasta.</p></div> </div>