<div class="leaf flex"><div class="inner justify"><p class="no-indent  ">Anna, hämmästyneenä kuvitellessaan, että joku voisi murtautua tuon tädin olennossa piilevän jäykkyyden, ylhäisyyden ja luoksepääsemättömyyden muurin läpi.</p><p>Lucia nyökkäsi.</p><p>--- En niinkuin koulutytöt ovat, niin että jutellaan kaikki toisilleen. Mutta toisin, enemmän täysikasvuisten tavoin. Ei Disa tiedä minusta paljoa enemmän nyt kuin tänne tullessani, mutta hän pitää huomattavasti enemmän minusta, ja se on pääasia.</p><p>--- Niin, se on pääasia, toisti Anna ja katsoi alas ruohokkoon, niin että silmäluomet peittivät hänen silmänsä.</p><p>Mutta muutaman sekunnin kuluttua hän katsoi jälleen ylös.</p><p>--- Mitkä ovat sinun kolme uutta toimintahaaraasi?</p><p class=" stretch-last-line ">--- Oikeastaan on vain yksi uusi, toiset kaksi ovat kehittyneet entisestään. Uusi on se, että autan tohtori Bentickiä menemällä kävelyretkilläni sille taholle, missä</p></div> </div>