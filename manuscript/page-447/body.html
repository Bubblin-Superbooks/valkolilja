<div class="leaf flex"><div class="inner justify"><p>Oma tuska, jonka hän salasi, vaikutti, että hän niin kiihkeällä tavalla ilmaisi sisarellisen hellyytensä veljeä kohtaan.</p><p>Erikiä ihmetytti, että hän puhui niin kiihkeästi, mutta hän pani sen hänen heikkoutensa laskuun.</p><p>--- Ymmärrän hyvin sen, laskin vain leikkiä, sanoi hän ystävällisen rauhoittavasti.</p><p>--- Etkö tahdo sanoa minulle, kuka hän on?</p><p>Erik epäröi.</p><p>--- Eihän se liene tarpeellista, kun hän itse ei tiedä siitä mitään.</p><p>--- Pitääkö hän sinusta?</p><p>--- Sitähän en voi tietää, mutta luulen hänen pitävän.</p><p>--- Mutta että uskallat viivytellä! Hän saattaisi ymmärtää väärin äänettömyytesi ja luulla, ettet sinä välitä hänestä, ja ottaa toisen.</p><p>--- Tehköön sitten niin. Silloin hän ei selvästikään ole minua varten.</p></div> </div>