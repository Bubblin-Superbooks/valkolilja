<div class="leaf flex"><div class="inner justify"><p class="no-indent  ">että yleissivistäviksi.</p><p>Jospa Uno vain olisi tarjoutumassa, olisi kaikki ollut hyvin.</p><p>--- Luulen kyllä suoriutuvani siitä, sanoi Lucia, joka ihmeekseen huomasi Sanderin epäröimisen.</p><p>Hän ei kuitenkaan ollenkaan loukkaantunut siitä, pikemmin hän oli huvitettu.</p><p>--- Sitä en suinkaan epäile, sanoi Sander heti. Hän alkoi itse aprikoida, tarvitsiko hänen ollenkaan epäröidä.</p><p>--- Ehkä kirkkoherra ei hyväksy naisen puhumista? kysyi Lucia.</p><p>Uno kääntyi nopeasti poispäin salatakseen naurunhaluaan kuultuaan tämän viattoman, vakavalla äänellä tehdyn kysymyksen.</p><p class=" stretch-last-line ">Kirkkoherra ei aavistanut vähintäkään viekkautta ja meni senvuoksi hyväuskoisena ansaan, tulipa iloiseksikin siitä, että Lucia ymmärsi hänen</p></div> </div>