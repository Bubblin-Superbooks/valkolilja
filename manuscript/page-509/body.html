<div class="leaf flex"><div class="inner justify"><p class="no-indent  ">puolesta, joka jo kauan on ollut sielultansa kuollut?</p><p>--- Luulen kyllä.</p><p>--- Tahdotko rukoilla? Jumala kuulee varmasti sinua.</p><p>--- Tietysti tahdon. Mutta rukoilethan itsekin?</p><p>--- En muuta tee. Mutta en tavallisesti juuri rukoile… ja rukoilla vain silloin kun tahtoo jotakin…</p><p>--- Kun se, jota tahtoo, on juuri samaa, mitä Jumala itse ikävöi: ihmisen pelastusta… sanoi Anna.</p><p>Lucia painoi hänen käsivarttaan kiitollisuudesta.</p><p>--- Kuinka lohdutatkaan minua! Niin siunattu asia, että tapasin sinut!</p><p>He kulkivat tuokion ääneti. Tultuaan jompaankumpaan tuon pienen unohdetun kadun päätekohtaan he kääntyivät.</p><p>--- Oletko ollut kauan Tukholmassa? kysyi Anna.</p><p class=" stretch-last-line ">--- Vain kaksi päivää. Ei kukaan Västanforsissa tiedä, miksi tulin tänne. Syytin hammaslääkäriä. Täytynee häpeän vuoksi mennä sinne, ennenkuin palaan kotiin.</p></div> </div>