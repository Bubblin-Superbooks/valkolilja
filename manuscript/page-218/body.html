<div class="leaf flex"><div class="inner justify"><p class="no-indent  ">sydämellä.</p><p>Kun hän soittotunnin päätyttyä nousi pianon äärestä, meni hän rouva Clareuksen luo ja istui jakkaralle ihailemaan kaunista koruompelua, jota tämä teki.</p><p>--- Eikö ole päätetty, että Irene menee Tukholmaan syksyllä? kysyi hän.</p><p>--- Melkeinpä. Kuinka niin?</p><p>--- Ajattelen Brita Sanderia, jatkoi Lucia. Eikö Irenelle olisi kaksin verroin hauskaa, jos hän voisi saada Britan mukaansa?</p><p>--- Mutta eihän Britalla ole taipumusta maalaukseen. Vai onko hänellä?</p><p>--- Ei. Mutta Britalla on mitä palavin halu päästä voimistelijaksi.</p><p>Lucia kertoi nyt kaikki Britan suunnitelmat ja vaikeudet.</p><p class=" stretch-last-line ">--- Hän tahtoo, että minä puhuisin hänen isänsä</p></div> </div>