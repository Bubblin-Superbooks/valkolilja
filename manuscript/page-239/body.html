<div class="leaf flex"><div class="inner justify"><p>--- Ajattelen vuoria, joita täytyy siirtää uskon avulla, sanoi Erik hitaasti, ja kun ei ole mitään uskoa…</p><p>Syntyi lyhyt, sähköinen äänettömyys.</p><p>--- Tahdotko sillä sanoa minulle, että epäilet?</p><p>--- Niin.</p><p>Nyt se siis vihdoinkin oli sanottu! Erik ei hämmästyksekseen tuntenut mitään pelkoa siitä, mitä nyt olisi tuleva, niin suuri oli hänen helpotuksensa saatuaan tehdyksi tunnustuksen, joka oli tehtävä.</p><p>--- Mitä sinä epäilet? kysyi Sander, seisoessaan raskaana ja voimakkaana, molemmin käsin nojaten maahan iskemäänsä rautakankeen.</p><p>--- Kaikkea.</p><p>--- Mistä se johtuu?</p><p>Erik katsoi ylös ja kohtasi isän ankarasti tutkivan katseen.</p><p class=" stretch-last-line ">--- Sitä en tiedä, sanoi Erik. Se on vain niin. En voi voittaa sitä. Älä suutu minuun, isä, mutta minä en voi</p></div> </div>