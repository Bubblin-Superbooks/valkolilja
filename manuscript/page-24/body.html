<div class="leaf flex"><div class="inner justify"><p class="no-indent  ">minä hermostun.</p><p>--- Missä Uno on? Mitä hän tekee ulkona niin kauan? kysyi Sander.</p><p>Hän tuli aina kärsimättömäksi kun hänen piti odottaa.</p><p>--- Ajattelee kai, otaksun minä. Ja hartaasti toivon myrskyn sysäävän hänen ajatuksiaan. Hän väittää, että ne ovat olleet kuin umpilukossa viime aikoina, ja se on tehnyt hänet niin huonotuuliseksi, että mieluummin tekee kierroksen päästäkseen tapaamasta häntä.</p><p>--- Miksi hän kuluttaakaan aikaansa näytelmien töherrykseen? Hän saisi ryhtyä johonkin hyödyllisempään. Siinä sinä tuskin teet oikein, että annat hänen kulkea täällä laiskotellen.</p><p>--- Enhän minä anna hänen laiskotella, vastasi kapteeni tyytyväisin haukotuksin. Sen tekee eukkoni. Ja mitä minä silloin mahdan? Sinähän tiedät, että mitä nainen tahtoo, sitä tahtoo Jumala.</p></div> </div>