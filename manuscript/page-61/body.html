<div class="leaf flex"><div class="inner justify"><p class="no-indent  ">hämillään, melkein suuttuneesti, mutta sitten hän purskahti sydämelliseen nauruun. Te tarkoitatte, että kirkkoherra antaisi minulle sen vastauksen?</p><p>Uno nyökkäsi.</p><p>--- Minua kummastuttaisi, ellei hän tekisi sitä.</p><p>--- Mutta hyvä ystävä! vastusteli Lucia yhä nauraen. Onko hän todellakin niin mahdoton? Nyt minulla on kerrassaan vastustamaton halu tarjoutua nähdäkseni, vastaako hän todellakin kuten luulette.</p><p>--- Niin, tehkää se, pyysi Uno innostuneena. Lyödäänkö veto?</p><p>--- Lyödään vain. Minä sanon, että hän suostuu.</p><p>--- Ja minä että hän ei suostu. En tahdo lyödä vetoa siitä, että hän suoraan sanoo syyn, mutta jos hän kieltää, niin se on siitä syystä.</p><p>--- Saan kyllä hänet sanomaan syyn, sanoi Lucia luottavasti. Lyömme vetoa jostakin, jonka vedon menettänyt itse tekee, vai kuinka?</p></div> </div>