<div class="leaf flex"><div class="inner justify"><p>--- Mitenkä olet tullut siitä selville? kysyi Lucia auttaakseen häntä eteenpäin.</p><p>--- Allan on sanonut. Hän pitää iloisista lauluista.</p><p>Lucia oli tuokion vaiti.</p><p>--- Laulatko hänelle joskus?</p><p>--- En, en juuri, vastasi Anna ujoillen, mutta täynnä halua sanoa enemmän.</p><p>--- Et juuri? toisti Lucia kysyvästi ja hymyili hänelle.</p><p>--- Niin, tarkoitan… kun leikimme tanssileikkejä toisinaan… me kaikki… tahtoi hän mieluimmin minut, sanoi hän, senvuoksi että hän mielellään kuuli minun ääntäni.</p><p>Hyväilevin liikkein oli Anna tämän luottamuksen ilmaisun alussa langennut polvilleen ja painautunut lähelle Luciaa, joka heti oli kietonut käsivartensa hänen ympärilleen myötämielisen sydämellisesti.</p><p class=" stretch-last-line ">--- Kerran hän sanoi, jatkoi Anna, että siinä hänellä oli ainoa mahdollinen tilaisuus saada kuulla minun</p></div> </div>