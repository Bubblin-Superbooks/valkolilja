<div class="leaf flex"><div class="inner justify"><p class="no-indent  ">kuin Allanin, ja sen Anna sanoi hänelle seuraavan tanssin kestäessä, minkä he tanssivat yhdessä.</p><p>--- Silloinpa minä otan huostaani sinut loppuillaksi, selitti hän. Nimitän itseni sinun tanssimestariksesi ja otan opettaakseni sinulle minkä tanssin tahansa, jota soitetaan.</p><p>Lucia istui pianon ääressä soittamassa tanssimusiikkia. Tohtori Bentick oli tullut herrojen huoneesta ja seisoi nyt vieressä katsellen, miten sulavasti nuo näppärät kädet lensivät koskettimilla. Hän soitti verrattoman lennokkaasti ja hienosti.</p><p>--- Minkätähden emme tanssi, kun meissä näkyy olevan tahti niin varmana? kysyi tohtori.</p><p>--- Pitäähän jonkun soittaakin, muutoinhan tanssista ei tule mitään, vastasi Lucia häiriintymättä.</p><p>--- Sitähän voi joku vanhempi tehdä, arveli tohtori.</p><p>--- Enkö minä sitten kuulu niihin?</p><p class=" stretch-last-line ">Tohtori murisi jotakin, joka yhtä hyvin saattoi</p></div> </div>