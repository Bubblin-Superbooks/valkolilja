<div class="leaf flex"><div class="inner justify"><h4>Chapter 21.</h4><p class="  start-chapter">Seuraavana päivänä kun Brita tuli Borgiin, oli juhlallisuus kuin pois puhallettu hänen mielestään, ja hän oli pelkkää riemuitsevaa ihastusta.</p><p>--- Tästä saat kiittää Irenen äitiä, sanoi Lucia.</p><p>--- Sen teenkin heti paikalla, selitti Brita ja syöksyi ulos hakemaan tätiä.</p><p>Lucia tarttui Irenen käsivarteen ja seurasi mukana lisätäkseen rouva
Clareuksen riemuvoittoa olemalla sen todistajana.
He löysivät rouva Clareuksen kirjoituspöydän äärestä, kirjettä kirjoittamasta.</p><p class=" stretch-last-line ">--- Tulen kiittämään tätiä. Täti on tehnyt ihmeitä</p></div> </div>