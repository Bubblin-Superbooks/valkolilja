<div class="leaf flex"><div class="inner justify"><p class="no-indent  ">huomatakseen.</p><p>--- Se ei ole teidän yksityisasianne. Kun te olette niin sidottu kuin olette, ei teidän pitäisi kulkea vapaana. Te olette aivan liian vaarallisen hurmaava, virkkoi Allan kiivaasti.</p><p>Lucia kalpeni, ja tuntui ikäänkuin kaikki veri olisi tukkeutunut sydämessä. Oliko hänen luottamuksensa vaikuttanut aivan päinvastaista kuin hän oli tahtonut?</p><p>Mutta hän toipui heti.</p><p>--- Te unohdatte itsenne! sanoi hän kylmästi ja nousi ylös. Teillä ei ole mitään oikeutta lukea minulle lakia.</p><p>--- On kyllä. Yhtä hyvin kuin teillä on ollut minuun nähden se oikeus.
Te se olitte joka… teitä tottelin, kun…
--- Hiljaa!</p><p>Lucian silmät liekehtivät ehkäisevästi Allania kohti.</p><p class=" stretch-last-line ">Allan pysähtyi, puristi kätensä nyrkkiin punan noustessa tummana hänen tummalle iholleen. Kesti vain muutaman sekunnin hänen päästäkseen itsensä</p></div> </div>