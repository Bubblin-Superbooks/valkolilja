<div class="leaf flex"><div class="inner justify"><p>--- Hän on myöntynyt? Erik nyökkäsi.</p><p>--- Miten tyynesti suhtaudut siihen! Eikö sinulla ole yhtään sydämentykytystä?</p><p>--- Sitä minulla ei ole koskaan päästyäni lukualalta. Muutoin kosinta olikin vain muotoseikka, ymmärsimme toisemme yhtä hyvin jo edeltäkäsinkin.</p><p>--- Odotatteko nyt kunnes Harju tulee omaksesi, ennenkuin menette naimisiin?</p><p>--- En luule. Menemme luullakseni syksyllä naimisiin. Talvi-illat ovat niin pitkät yksinäisyydessä. Ja me elämme kyllä vuokralla. Olemme kumpikin säästäväisiä, eikä Liisalla ole mitään mahdottomia elämänvaatimuksia. Hän on parhaiten tyytyväinen saadessaan tehdä työtä.</p><p>--- Olen niin iloinen, että se on hän, Erik! Te tulette tekemään toisenne onnellisiksi, sillä te sovitte yhteen.</p><p class=" stretch-last-line ">Hänen ääneensä tuli kaihoisaa surumielisyyttä, ikäänkuin hän olisi ajatellut joitakin, jotka eivät sopineet</p></div> </div>