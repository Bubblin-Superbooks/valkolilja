<div class="leaf flex"><div class="inner justify"><p>--- Ymmärrän miksi menitte kirkkoherran ettekä Annan luo! virkkoi hän, ja hänen katseensa iski kuin salama Allanin katseeseen, ja leuka kohosi tuolla verrattoman ylpeällä, suuttumusta ilmaisevalla liikkeellä, joka Allanista oli niin hurmaava. Hän oli vaiti.</p><p>--- Te ette tahtonut myönteistä vastausta. Allan ei puolustautunut syytöstä vastaan eikä vahvistanutkaan sitä. Hän vain seisoi siinä ja sieti toisen suuttumuksen näköjään välinpitämättömänä.</p><p>Lucia kävi vakavaksi. Suuttumus väistyi murheen tähden.</p><p>--- Minkätähden teitte niin?</p><p>--- Toivoin teidän tulevan tyytyväiseksi minuun. Tehän tahdoitte minun vakaantuvan ja tulevan uskolliseksi.</p><p>--- En minä tahtonut teidän tekevän sitä ilman että teidän sydämenne olisi mukana!</p><p>Allan hymähti hänen tuskaiselle mielipahalleen.</p></div> </div>