<div class="leaf flex"><div class="inner justify"><p>--- Tietysti. Mitä syytä siihen olisi, ettet jäisi elämään?</p><p>--- Olen niin varmasti luullut, että kuolisin.</p><p>--- Silloin olet luullut siinä kohden väärin, lapseni! sanoi Allan riemuitsevasti.</p><p>Hän kumartui lapsen yli.</p><p>Hän ei ole yhtään sinun näköisesi, hän tulee aivan minuun, saatpa nähdä. Pieni ja tummaihoinen ja täynnä kujeita.</p><p>Hän näytti ihastuneelta, ja Annan täytyi hymyillä,</p><p>--- Minkä nimen sille panemme? kysyi hän.</p><p>--- On sääli, ettei hänelle voi panna nimeksi Allan, sanoi hän miettien.</p><p>Mutta sitten hän kirkastui.</p><p>--- Minäpä tiedän! Tietysti hänen nimensä pitää olla Allanna meidän molempien mukaan.</p><p>--- Hassu! sanoi Anna nauraen.</p><p class=" stretch-last-line ">--- Miksi se ei kelpaa? kysyi Allan hämmästyneenä.</p></div> </div>