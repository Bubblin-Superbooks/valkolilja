<div class="leaf flex"><div class="inner justify"><p class="no-indent  ">auttaa. Se antoi hänelle oikeuden elää, arveli hän, jopa huolimatta kaikesta elämänhaluakin.</p><p>Mutta hän oli niin eläytynyt kuoleman ajatukseen, ettei hän voinut käsittää elävänsä.</p><p>Hän makasi katsellen lastaan, ja yht'äkkiä varjo lankesi tuohon pieneen olentoon. Anna katsahti ylös ja kohtasi Allanin katseen. Hän oli tullut sisään niin hiljaa, ettei Anna ollut kuullut hänen tuloaan.</p><p>Allan vei varovasti sormensa pitkin pientä haivenista lapsenpäätä.</p><p>--- Luulin teidän kummankin nukkuvan. Teillähän on määräys tehdä niin, sanoi hän, hillityssä äänessään onnen sävyä.</p><p>--- Hän on juuri nukkunut. Makasin ja ajattelin.</p><p>--- Mitä sitten?</p><p>Allan istuutui varovasti vuoteen reunalle lapsen alapuolelle.</p><p>--- Sanohan, Allan, luuletko minun jäävän elämään?</p></div> </div>