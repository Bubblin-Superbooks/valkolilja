<div class="leaf flex"><div class="inner justify"><p>--- Te näytte tuntevan heidät hyvin?</p><p>--- Tunnen kyllä. Heidän syntymisestään saakka. Asunhan muutoin yhdessä heidän veljensä kanssa. Meillä on yhteinen asunto Uppsalassa.</p><p>--- Miten se käy päinsä? Te näytätte niin erilaisilta.</p><p>--- Niin olemmekin, mutta — äärimmäisyydet koskettavat toisiansa, kuten tiedätte.</p><p>Nyt Irene tuli heidän luokseen rukoilevin silmin katsellen Luciaa.</p><p>--- Oi, eikö Lucia-täti tahtoisi tanssia minun kanssani?</p><p>Lucia myönsi hymyillen.</p><p>--- Ei, tämä on liian hullua! virkahti Uno, joka oli myöskin tullut samalle asialle kuin sisarensa eikä näyttänyt aikovan antaa tämän syrjäyttää itseänsä.</p><p>--- Seuraava tanssi, jos haluatte, lupasi Lucia ja pyöri pois ylen onnellisen oppilaansa kanssa.</p><p class=" stretch-last-line ">Tanssin jälkeen he istuutuivat sohvalle, ja Irene</p></div> </div>