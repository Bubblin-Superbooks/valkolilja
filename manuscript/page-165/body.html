<div class="leaf flex"><div class="inner justify"><p>--- Hän ei tahdo sinun saavan samaa pahaa tapaa.</p><p>--- Hän sietää minua niin vähän, ettei hän edes siedä minua kanssaan samaan kadotukseen. Eikö se mene liian pitkälle?</p><p>--- Sinä puhut alinomaa niin kevytmielisesti. — Ja sinä niin raskasmielisesti. Ihmeellistä, että niin erilainen pari kuin sinä ja minä olemme yksissä. Vai mitä?</p><p>--- Ehkä sinä alat väsyä? kysyi Erik yht'äkkiä hieman epäluuloisin katsein.</p><p>--- Ä, vastasi Allan huolettomasti ja asettausi päälleen kädet lattiaa ja jalkoterät seinää vasten huuhtoakseen aivojaan.</p><p>--- Jos olen mielestäsi ikävä, niin sano vain. Silloin eroamme, intti
Erik.
Jonkinlainen sairaalloinen loukatuksitulemisen halu oli äidinperintönä hiipinyt Erikin luonteeseen ja aiheutti hänelle toisinaan nautintoa tuottavaa kiusaa.</p><p class=" stretch-last-line ">Allan teki pyörähdyksen ja kiepsahti jaloilleen</p></div> </div>