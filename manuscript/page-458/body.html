<div class="leaf flex"><div class="inner justify"><p>Se ei ollut juuri kovinkaan valaisevaa, tuo vastaus, eikä se ollut luottamuksen hetken arvoinen. Lucia tunsi sen ja lisäsi:</p><p>--- Hän on — liian sairas.</p><p>--- Mutta…</p><p>Anna ei lopettanut lausetta, mutta Lucia ymmärsi, mitä hän tahtoi sanoa.</p><p>--- Sinun mielestäsi minun pitäisi mennä naimisiin tullakseni hänen sairaanhoitajattarekseen? Mutta se ei kävisi päinsä. Hän ei ole siihen nähden kylliksi sairas.</p><p>Anna tunsi olevansa ymmällä ja myös hiukan pettynyt ystävänsä suhteen.
Hän ei ymmärtänyt rakkautta, joka saattoi epäröidä antamisessa.
Lucia luki hänen ajatuksensa.</p><p>--- Sinun mielestäsi olen itsekäs. Mutta se ei ole itsekkyyttä. Jos ajattelisin vain itseäni, niin silloin en epäröisi.</p><p>Vihdoinkin Anna ymmärsi.</p></div> </div>