<div class="leaf flex"><div class="inner justify"><p class="no-indent  ">epäonnistunut.</p><p>--- Mutta Lucia, sinunhan piti antaa pois tuo leninki!</p><p>--- En ole vielä tehnyt niin, kuten näet, vastasi Lucia levittäen kädellään hamettaan ja katsellen sitä merkillisin tyytymättömyyden ja tyydytyksen sekaisin ilmein.</p><p>--- Mutta miksi olet ottanut sen yllesi juuri tänään? Ja miten ovat hiuksesi noin? Sekin sopii sinulle huonosti, vastusteli rouva Clareus.</p><p>Lucia nauroi. Se kuulosti hieman väkinäiseltä ja hermostuneelta.</p><p>--- Ehkäpä tahdon opetella hallitsemaan epäsuotuisia olosuhteita, vastasi hän.</p><p>--- Mene muuttamaan pukua ja laita tukkasi uudelleen! pyysi Disa.</p><p class=" stretch-last-line ">--- En ehdi. Pihalta kuuluu ajamista, niitä on alkanut tulla, vastasi
Lucia tekeytyen iloiseksi.
Hän oli oikeassa.</p></div> </div>