<div class="leaf flex"><div class="inner justify"><p>--- Sitä en tiedä. Tiedän vain, että haluan päästä johonkin. Jos Lucia-täti tietäisi miten sietämättömän harmaata ja yksitoikkoista meillä on kotona!</p><p>Lucia ymmärsi Britaa paremmin kuin hän tahtoi antaa tämän huomata.</p><p>--- On kiittämätöntä sanoa niin, Brita. Sinulla on hyvä koti.</p><p>--- Saattaa olla! myönsi Brita kärsimättömällä äänellä. Mutta kaipaan joka tapauksessa muualle. Ja mikä minua kiusoittaa, on se, että jos olisin poika, niin ei kukaan vaatisi minua olemaan alituiseen kotona. Esimerkiksi Erik, veljemme, saa olla Uppsalassa opiskelemassa. Mutta jos Anna tai minä haluaisimme jotain sellaista, emme tietenkään sitä saisi.</p><p>--- Haluaako Annakin johonkin? kysyi Lucia.</p><p>--- Sitä en tiedä. En luule hänen haluavan. Mutta hän elää omassa maailmassaan. Sitä en minä voi. Senvuoksi yksitoikkoisuus kiusaa minua. Hän ei huomaa sitä.</p></div> </div>