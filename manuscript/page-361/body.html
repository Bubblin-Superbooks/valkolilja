<div class="leaf flex"><div class="inner justify"><p>--- Sinä rakas pieni! sanoi Lucia ja suuteli tuota hyväuskoista ja luottavaista tyttöä ahdistavan myötätuntoisesti.</p><p>Anna piti sen myöntymyksenä.</p><p>--- Kuinka nautinkaan, kun te kaksi olette luonani! sanoi hän lämpimästi. Pidän niin monesta: vanhemmista, sisaruksista ja kaikista täällä, mutta tunnen eniten sinua ja Allania kohtaan. Eniten häntä kohtaan tietysti, mutta senjälkeen sinua kohtaan.</p><p>He tulivat pienen myllyn luo, joka aikoja sitten oli lakannut jauhamasta. Luonto siellä oli metsittynyttä ja suurta, ja tuo rappeutunut mylly tuntemattomille muistoilleen sopi hyvin ympäristöönsä.</p><p>Anna meni varovasti valkokuohuisen kosken yli vievälle sillalle.</p><p>Se oli huojuva ja laho ja siihen oli toiselta puolen naulattu este merkiksi, ettei pitäisi yrittää yli.</p><p class=" stretch-last-line ">--- Tule takaisin, Anna, on vaarallista seisoa siinä!</p></div> </div>