<div class="leaf flex"><div class="inner justify"><p>Hän antoi peiton pudota lattialle ja ojentelihe pitkin haukotuksin.</p><p>--- Uno, teethän mitä sinulta pyydän? kysyi Sander.</p><p>Uno joutui pois suunniltaan tällaisesta itsepäisyydestä, joka ei jättänyt häntä rauhaan.</p><p>--- En tahdo puhua runoudesta, tahdon vain runoilla. Muutoin ei minulla ole aikaa ajatella esitelmää, olen parhaillaan kiinni työssä, joka sitoo minut kokonaan enkä voi enkä saa enkä tahdo hajoittaa itseäni.</p><p>Tästä vastauksesta Sanderinkin piti ymmärtää, että enemmät pyytelemiset olivat turhat. Mutta hän oli hyvin suuttunut, sillä hän ei koskaan voinut sietää ihmisten vetäytyvän syrjään siitä minkä hän piti heidän velvollisuutenaan.</p><p>Kapteeni katsoi huvitettuna toisesta toiseen.</p><p class=" stretch-last-line ">--- Tule, sanoi hän tarttuen Sanderin käsivarteen. Näen Unosta, että hänen kirjailijavimmansa on yhtä sitkeä kuin sinun tarmosi ja hän räjähtää, ellemme jätä</p></div> </div>