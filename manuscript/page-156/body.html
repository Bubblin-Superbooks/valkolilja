<div class="leaf flex"><div class="inner justify"><p class="no-indent  ">hänen täytyi tehdä siitä loppu.</p><p>Hän meni etsimään miestään.</p><p>--- Rakas Edgar, voitko sallia nuorten alkaa uuden vuoden tanssien ja ilakoiden? kuiskasi hän.</p><p>--- Tanssien ja ilakoiden? toisti Sander kysyvästi.</p><p>--- Sitä on kestänyt tuntikausia tuolla ylhäällä salissa. Ja sekä Erik että Anna ovat joutuneet mukaan. Emmekö voisi mennä kotiin?</p><p>Sander näytti miettivältä.</p><p>--- Entäs ne muut sitten? sanoi hän viivytellen ja tuntien paimenen edesvastuuta. Ei suinkaan heidän enemmän kuin meidänkään ole siirryttävä uuteen vuoteen ilman Jumalan sanaa.</p><p>--- Aiotko pitää hartaushetken? kysyi rouva Sander kirkastuen.</p><p>--- Siihen en nyt ole valmistunut. Mutta ehkä voisimme laulaa jotakin yhdessä. Missä emäntä on?</p><p>--- Salissa.</p></div> </div>