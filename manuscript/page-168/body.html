<div class="leaf flex"><div class="inner justify"><p class="no-indent  ">tutkintoja, mutta minä en vielä ollut mukana siihen aikaan. Kuulehan, tulevatko sisaresi mukaan potkuriretkelle?</p><p>--- Brita ainakin. En tiedä, mitä Anna tekee.</p><p>--- Hänen täytyy tulla mukaan, selitti Allan.</p><p>--- Miksi niin?</p><p>--- Siksi, että minä tahdon. Minulla on toisinaan omat päähänpistoni, kuten olet ehkä huomannut. Ja nyt olen ottanut tehtäväkseni virkistää häntä hiukan joululomalla. Hän on niin herttainen, kun hän tulee iloiseksi, niin että hänen pitäisi aina olla sellainen. Tuleeko se tyylikäs pikku Vilde mukaan?</p><p>--- Milloinkahan sinä opitkaan puhumaan kunnioittavasti naisista?</p><p>--- En koskaan, riitaveljeni. Tuleeko hän mukaan?</p><p>--- Luulen tulevan. Täti Clareus lähettää kai hänet kaitsijaksi.</p><p class=" stretch-last-line ">Allan purskahti nauruun, raikkaan iloiseen ja</p></div> </div>