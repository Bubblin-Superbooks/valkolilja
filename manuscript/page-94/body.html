<div class="leaf flex"><div class="inner justify"><p>--- Oi kuinka hyvin Lucia-täti vastasi isälle! virkkoi Brita kiitollisena ja ihastuksissaan. Lucian olento jäykkeni.</p><p>--- Mistä sinä tiedät, mitä isällesi vastasin?</p><p>--- Me pysähdyimme oven ulkopuolelle ja kuulimme kaiken, selitti Brita rehellisesti.</p><p>--- Ketkä me?</p><p>--- Irene ja minä.</p><p>--- Että saatoitte käyttäytyä niin pahasti! sanoi Lucia närkästyneenä.</p><p>Irene punastui nuhteesta ja oli häpeissään, mutta Brita ei antanut masentaa itseään.</p><p>--- Ettehän te mitään vaarallista sanoneet. Mitä se teki, että saimme kuulla sen?</p><p>--- Ei se tee mitään, vastasi Lucia lyhyesti. Mutta on alhaista kuunnella ovien takana. Enkä olisi odottanut sitä teiltä.</p><p class=" stretch-last-line ">Irenen silmiin kihosi kyyneleitä ja hän näytti niin</p></div> </div>