<div class="leaf flex"><div class="inner justify"><p class="no-indent  ">askarrutti niin hänen ajatuksiaan, ettei hän nähnyt Jumalan kasvoja.</p><p>--- Miksi et laulanutkaan tänään? Tiedäthän, että menen kirkkoon kuullakseni sinun ääntäsi virren veisuussa, sanoi Allan, heidän ollessaan kotimatkalla.</p><p>Tuo ystävällisen leikillinen tapa, josta Anna ennen oli pitänyt niin paljon senvuoksi, että hän oli pitänyt sitä naamiona, jonka taakse Allan oli kätkenyt todelliset, syvät tunteensa, kiusasi häntä nyt, kun hän ymmärsi, että se peittikin tunteen puutteen.</p><p>--- Teetkö vieläkin niin?</p><p>--- Totta kai. Eihän sinun äänesi tietääkseni ole kadottanut sointuaan.</p><p>Allan oli huomannut Annan lyhyessä kysymyksessä piilevän väkinäisyyden ja hän koetti lukea hänen ajatuksensa hänen kasvoistaan, mutta Anna piti päätään niin, että hatunlaita oli tiellä.</p><p class=" stretch-last-line ">Allanin silmäkulmat rypistyivät ja hän näytti</p></div> </div>