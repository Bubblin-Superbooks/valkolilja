<div class="leaf flex"><div class="inner justify"><p class="no-indent  ">On minulla tosin pieni kolo hampaassa.</p><p>--- Etkö tahdo tulla asumaan meille? Tee niin! Sinun ei tarvitse nyt pelätä.</p><p>Anna hymyili hiukan, sanoessaan tuota viimeistä.</p><p>Sitä en teekään, en yhtään, kiiruhti Lucia vastaamaan. Mutta olen mieluummin itsekseni, kun olen näinä päivinä niin levoton ja lamassa. Olin äsken juoksemaisillani sinunkin luotasi. Minulla on hyvä Excelsiorissa. Siellä ei ole ketään, joka tuntisi minut, ei ketään joka tietää, etteivät silmäni aina ole sumeiset ja punareunaiset.</p><p>--- Mutta tottahan saan tulla tervehtimään sinua Excelsioriin? pyysi
Anna huolestuneella äänellä.
--- Tietysti, kultaseni! Sinun nähtesihän olen murtanut jään, olet nähnyt minun itkevän.</p><p>--- Entä Allan? kysyi Anna epäröiden.</p><p>--- Saat puhua hänelle, mutta en tahdo vielä tavata ketään muita.</p></div> </div>