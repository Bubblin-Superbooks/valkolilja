<div class="leaf flex"><div class="inner justify"><p class="no-indent  ">Lucian jalkoihin tuli pieni ylimääräinen lumisade.</p><p>--- Jaha, että minun piti todellakin tavata teidät kahden kesken, sanoi hän. Silloinhan on selvää, että minun on puhuttava siitä teille.</p><p>--- Mistä?</p><p>--- Jostakin, jonka toivon saattavan teidät… teidät ajattelemaan minusta hiukan vähemmän pahaa.</p><p>--- En ole koskaan ajatellut teistä pahaa.</p><p>--- Olette syyttänyt minua siitä, etten koskaan tarkoita totta.</p><p>--- Oletteko sitten nyt tehnyt jotakin toden teolla?</p><p>--- Olen. Kosin eilen Anna Sanderia.</p><p>Lucia hätkähti yllätyksestä.</p><p>--- Minkätähden teitte sen? kysäisi hän.</p><p>Allan veti suutaan ja pidätti Lucian katseen katseellaan.</p><p class=" stretch-last-line ">--- Niin, minkätähden ylipäänsä kositaan? Lucia ei pitänyt hänen tavastaan, se ahdisti häntä, ja hänellä oli</p></div> </div>