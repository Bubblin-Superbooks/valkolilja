<div class="leaf flex"><div class="inner justify"><p class="no-indent  ">liikkeen ikäänkuin noustakseen ylös, mikä ei kuitenkaan ollut todella tarkoitettu ja mikä päättyi niin, että hän ojensi kätensä ja työnsi lähellä olevaa tuolia.</p><p>--- Istu ja juttele ja ota sikari.</p><p>Hän viittasi kädellään pöydällä olevaan sikarikoteloon.</p><p>--- Missä Uno on? kysyi Sander heti.</p><p>--- Hän ei ole täällä kuten näet. Minäkin odotan häntä sanoakseni hänelle, että tämä kirja, jonka hän on lainannut minulle sivistyttääkseen minua, on vain lorua. Istu, veli rakas! Hän tulee kyllä pian, hän on ollut kauan ulkona.</p><p>Mutta Sander jäi seisomaan.</p><p>--- Minulla on hänelle asiaa, tahtoisin saada sen mieluimmin toimitetuksi tänä iltana.</p><p class=" stretch-last-line ">--- Hän ei tule kotiin ennemmin siksi että sinä seisot, niin istu siis. En ole koskaan nähnyt kenenkään seisovan niin sitkeän itsepintaisesti kuin sinun. Istu, muuten</p></div> </div>