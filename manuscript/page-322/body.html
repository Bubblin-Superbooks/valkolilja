<div class="leaf flex"><div class="inner justify"><p class="no-indent  ">aina sen epäluulon, Annahan tuskin oli muuta kuin lapsi.</p><p>Sitten tuli joululoma ja sen kanssa Brita, Irene ja Uno, mutta ei mitään Allania.</p><p>Brita huomasi heti, että jonkin täytyi Annaa vaivata.</p><p>--- Sinä olet kasvanut ja laihtunut ja tullut kalpeaksi ja näytät siltä kuin eläisit toisessa maailmassa. Mikä sinun on?</p><p>--- Ei mikään, vastasi Anna nauraen. Sisarelta Brita ei saanut mitään tietää. Siispä hän kerran kääntyi äidin puoleen heidän ollessaan kahden kesken.</p><p>--- Annan laita ei ole oikein. Hän väittää voivansa hyvin, mutta tuollaiselta ei näytetä, ellei jotakin ole hullusti. Mitä olette tehneet hänelle minun poissaollessani?</p><p>--- Ei mitään, vastasi rouva Sander hermostuneesti. Mitä me olisimme tehneet?</p><p class=" stretch-last-line ">Äänessä oli jotakin pahan omantunnon tapaista,</p></div> </div>