<div class="leaf flex"><div class="inner justify"><p>--- Sinäpäs teit hyvän esityksen, sanoi hän hyväksyvästi.</p><p>Rouva Sander katsoi ihmeissään toisesta toiseen.</p><p>--- Tarkoitatteko todellakin, että Annalle olisi parempi olla Harjulla kuin täällä? Kuka häntä siellä hoivaisi?</p><p>--- Augusta ja minä, sanoi Erik. Ja muuten voihan äiti tulla sinne miten usein tahansa.</p><p>--- Siihen ei minulla ole aikaa, sinne on niin pitkä matka. En voi käsittää, minkätähden hänelle olisi niin paljon parempi tulla Harjulle.</p><p>--- Hän saisi siellä enemmän lepoa, sanoi Erik.</p><p>--- Harju on korkealla ja keskellä havumetsää, sanoi tohtori. Paras ajateltavissa oleva paikka heikolle ja ärtyneelle hermostolle.</p><p>--- On ehkä parasta, että Anna itse saa päättää, kuinka hän tahtoo, ehdotti Erik.</p><p class=" stretch-last-line ">--- Ei, puuttui nyt puheeseen kirkkoherra, joka tähän</p></div> </div>