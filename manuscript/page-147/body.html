<div class="leaf flex"><div class="inner justify"><p class="no-indent  ">oppilaitteni päitä pyörälle!</p><p>--- Siitä vähät, kunhan ei vain pane opettajattaren päätä pyörälle.</p><p>--- Siitä ei ole vaaraa! sanoi Lucia hieman surumielisesti, mistä hän itse ei ollut tietoinen.</p><p>Tohtori katsoi häneen terävästi.</p><p>--- Onko se ehkä jo pyörällä?</p><p>Lucia havahtui hänen kysymyksestään ja ymmärsi, että hän jollakin tavoin oli unohtanut ilmaista itsensä, niin että tohtori oli voinut tulla siihen johtopäätökseen, että hänellä oli salaisuus.</p><p>--- Tietysti! vastasi hän keveästi ja huolettomasti eksyttääkseen tohtoria.</p><p>Lopulla tanssia Lucia puhui vilkkaasti haihduttaakseen tohtorin epäluuloa. Hän ei mitenkään tahtonut kenenkään tällä paikkakunnalla aavistavan, että hänellä oli suru, sillä silloin hänelle kävisi vaikeammaksi paeta sitä.</p></div> </div>