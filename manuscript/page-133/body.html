<div class="leaf flex"><div class="inner justify"><p class="no-indent  ">Kun he metsän kautta olivat saapuneet Billingen luo ja näkivät kotinsa joulukuun hämärässä jään toisella puolen, pysähtyivät he kuin äänettömästä sopimuksesta.</p><p>--- Jospa tuo olisi meidän omamme, joka menisi perintönä, eikä vain puustelli, josta meidän täytyy isän kuoltua lähteä! sanoi Erik. Kaipaan turvetta mihin kasvaa kiinni. Mieluummin perintöä, jonka minun lapseni saisivat periä jälkeeni.</p><p>--- On vaarallista kasvaa kiinni maahan, huomautti Anna.</p><p>--- Miksi niin? kysyi Erik hieman uhmaavasti. Maasta kotoisin ja maaksi muuttuen mies sopii parhaiten viljelemään maata.</p><p>--- Emme ole pelkästään maata. Jumala puhalsi meihin oman henkensä.</p><p class=" stretch-last-line ">--- Niin, niinhän sanassa sanotaan, myönsi Erik ilman epäilystä tai uskoa. Mutta minä puolestani</p></div> </div>