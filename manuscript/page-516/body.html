<div class="leaf flex"><div class="inner justify"><p class="no-indent  ">Britan tulevan kotiin, mutta Anna tarvitsee jonkun luonaan päivin ja öin, niin että olemme kiitolliset kaikesta arvokkaasta avusta. Hän onkin niin kiintynyt Luciaan ja Lucia häneen!</p><p>Sander puristi lujasti Lucian kättä, kiitollisena siitä rakkaudesta, mitä hän oli osoittanut ja yhä osoitti hänen kuolevalle tyttärelleen.</p><p>Kun Lucia lähti, seurasi tohtori Bentick häntä, sillä hänen kotimatkansa vei läheltä Borgia.</p><p>Kumpikaan ei pitkään aikaan sanonut mitään. Tohtori vihelsi hiljaa. Kun Lågarnin vesi kimalteli puiden välistä heidän edessään, herkesi hän viheltämästä, ja Lucia ymmärsi, että hän aikoi sanoa jotakin.</p><p>--- Tuo avioliitto onnistui paremmin kuin olin luullut, sanoi hän.</p><p>--- Mitä setä sitten oli odottanut?</p><p class=" stretch-last-line ">--- Että Allan livahtaisi Annan luota tai jotakin</p></div> </div>