<div class="leaf flex"><div class="inner justify"><p class="no-indent  ">ja tämä pani käsivartensa hänen kaulalleen. Sehän näytti siltä kuin pitikin. Erik, joka oli seurannut Allania huoneeseen, hymyili tyytyväisenä ja meni takaisin, jättäen heidät kahden.</p><p>Allan katsoi vaimonsa kalpeisiin, henkevöittyneihin kasvoihin ja tunsi olevansa julkea suudellessaan niitä. Anna tuntui jollakin tavoin kaukaiselta ja kävi senvuoksi puoleensavetävämmäksi kuin milloinkaan ennen.</p><p>Anna ihmetteli, mikä teki Allanin hyväilevän kunnioituksen niin rakkauden kaltaiseksi. Rakkautta se ei voinut olla, senhän hän tiesi, mutta että se oli vilpitöntä, sen hän kuitenkin tunsi.</p><p>--- Miksi olet niin liljanvalkoinen, sano? Et ole kirjoittanut olevasi huonompi.</p><p>--- En olekaan muulloin. Nyt vain… Allanin silmiin tuli iloinen välke.</p><p>--- Ahaa! Onko minua niin vaikea nähdä jälleen? Siitäkö kenkä puristaa?</p></div> </div>