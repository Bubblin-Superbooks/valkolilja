<div class="leaf flex"><div class="inner justify"><p>Erik oli vaiti.</p><p>--- Etkö ollenkaan rakasta Jumalaa? Sisimmässäsi?</p><p>Tuo liikuttava hellyys Annan äänessä etsi pienintäkin veljen sielussa ehkä hehkuvaa jumalarakkauden kipinää.</p><p>Mutta Erik pudisti päätään.</p><p>--- Ainoa mitä voin tuntea häntä kohtaan on pelkoa.</p><p>--- Milloin se alkoi? kysyi Anna lyhyen vaitiolon jälkeen.</p><p>--- Se on tullut vähitellen — ja kasvanut. Olen koettanut olla miettimättä. Mutta eihän sieluaan voi typistää. Kun on saanut miettimiskyvyn, niin…</p><p>--- Erik, epäiletkö sinä?</p><p>--- Epäilen.</p><p>--- Mitä?</p><p>--- Enimmäkseen kirkon oppia.</p><p class=" stretch-last-line ">Ensi kerran tämän keskustelun aikana hän käänsi päätään ja katsoi Annaan. Ja tämän hellää sydäntä</p></div> </div>