<div class="leaf flex"><div class="inner justify"><p class="no-indent  ">mitä isä ei tietäisi.</p><p>Annalla oli lyhyt taistelu itsensä kanssa. Hän oli tehnyt oman työnsä juuri saadakseen aikaa lukemiseen ja oli nyt niin mieluisasti kiintynyt siihen. Mutta toiselta puolen hän täysin osasi käsittää, miten Britan mieli teki mennä ulos Irenen kanssa puhumaan kaikesta, mitä heillä nyt oli puhuttavaa. Annalla oli sitäpaitsi, niin nuori kuin hän vielä olikin, jo omat mielipiteensä, jotka hän oli kodin ilmapiirissä hengittänyt, ja yksi niistä oli se, että oli uhrauduttava toisten hyväksi. Oli syntiä laskea käsistään tällainen tilaisuus.</p><p>--- Minä kudon sinulle sill'aikaa kun sinä olet ulkona, sanoi hän senvuoksi, mutta salaisesti hän toivoi, että Brita ei ottaisi hänen tarjoustaan vastaan.</p><p>--- Tahdotko tosiaankin? virkkoi Brita ihastuneena.</p><p>--- Siinä teit kiltisti, hirveän kiltisti! sanoi Irene.</p><p class=" stretch-last-line ">--- Hän on aina sellainen, selitti Brita. Pahinta Tukholmaan menossa on hänen luotaan</p></div> </div>