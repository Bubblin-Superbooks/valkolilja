<div class="leaf flex"><div class="inner justify"><p class="no-indent  ">tietysti asua jossakin täysihoidossa. Ja silloin on halvempaa, jos otan yhteisen huoneen jonkun toisen kanssa, ja kuka olisi parempi asuintoveri kuin sinä? Niin äitikin tietysti ajattelee, ja silloin hän voi auttaa Lucia-tätiä taivuttamaan sinun isääsi.</p><p>--- Oi, oi, oi! oli kaikki mitä Brita voi saada suustaan.</p><p>Anna oli tähän mennessä tarpeeksi irtautunut viehättävästä kirjastaan innostuakseen hiljaisempaan tapaansa Irenen tuulentuvista.</p><p>--- Tule, Brita, ulos kävelemään, niin juttelemme tästä, ehdotti Irene.</p><p>Brita ei olisi mitään sen mieluummin halunnut, mutta hän heitti synkän katseen vihattuihin kangaspuihin.</p><p>--- En ennätä saada valmiiksi määrätyötäni, ja isä on niin kovin tarkka siitä, että se aikanaan valmistuu.</p><p>--- Onko hän selvillä siitä? Eikö se ole tädin asia?</p><p class=" stretch-last-line ">--- Niin voisi luulla, mutta tässä talossa ei ole mitään,</p></div> </div>