<div class="leaf flex"><div class="inner justify"><p>--- Tahdon tehdä hänestä hyvän miehen. Sellaisen, jollaiseksi hän voi tulla, jos hän tahtoo.</p><p>--- Ja mitä annatte hänelle palkaksi, kun hän tulee sellaiseksi?</p><p>--- Onhan siinä kai jo palkkaa, että hän on sellainen.</p><p>--- Luuletteko hänen ajattelevan niin?</p><p>Lucia oli vaiti ja suutuksissaan. He luistelivat vierekkäin Lågarnin sileää jäätä pitkin. Talvinen päivä oli kylmän harmaa ja pilvinen, ja näytti ikäänkuin lunta olisi tulossa, mutta vielä ei hiutalettakaan pudonnut.</p><p>Osa muutakin nuorisoa oli jäällä. Allanin oli äsken onnistunut anastaa
Lucia Unolta, joka lohduttelihe parhaillaan Brita Sanderin ja Lisa
Jenningsin välillä.
He olivat, luistelleet rinnan pitämättä toisiaan kädestä, mutta yht'äkkiä Allan pyörähti niin, että hän tuli Lucian eteen, ja tarttuen tämän molempiin käsiin hän luisteli takaperin vetäen Luciaa muassaan.</p><p class=" stretch-last-line ">Lucia ei pitänyt oikein tästä järjestelystä, sillä hän</p></div> </div>