<div class="leaf flex"><div class="inner justify"><p class="no-indent  ">Britaa?</p><p>--- On lähintä, että ajatukset johtuvat häneen. Hän on Irenen paras ystävä. Ja sitten satun tietämään, että hän itse hyvin mielellään haluaa päästä oppimaan jotakin.</p><p>--- Onko hän sanonut jotakin siitä?</p><p>--- Ei minulle, mutta Irenelle, ja hänellähän ei ole mitään salaisuuksia.</p><p>--- Ymmärrän.</p><p>Sander näytti happamelta. Hän ei pitänyt tästä hyökkäyksestä, jonka alaiseksi hän niin odottamatta oli joutunut, mutta hän ei voinut löytää siinä mitään, joka olisi oikeuttanut hänet siitä suuttumaan ja sen jyrkästi torjumaan. Hän ei voinut vastata siihen muuten kuin tosisyillä.</p><p>--- Britalla on tarpeeksi työtä kotona, sanoi hän.</p><p>--- Mutta siinä ei ole mitään hänen tulevaisuuttansa varten, väitti rouva Clareus.</p></div> </div>