<div class="leaf flex"><div class="inner justify"><h4>Chapter 16.</h4><p class="  start-chapter">Kotona pappilassa istui Anna auttamassa äitiään Erikin paitojen paikkaamisessa.</p><p>Hän istui hiljaa ja soimasi itseään siitä, että kärsi huvimatkasta luopumisensa vuoksi. Ei hänen pitäisi kärsiä siitä, kun hän piti sen Jumalan vaatimana uhrina.</p><p>Hänen äitinsä oli pitänyt hyvin pahana sitä, että hän oli tanssinut, ja valittanut, että hänkin kai tulisi yhtä maailmalliseksi kuin Brita.</p><p>--- Muista, että jos annat vain yhden sormen pahalle hengelle, niin hän ottaa pian koko käsivarren ja sitten koko ihmisen, oli äiti varoittanut.</p></div> </div>