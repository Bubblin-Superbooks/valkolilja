<div class="leaf flex"><div class="inner justify"><p class="no-indent  ">siinä vapaana ja irrallaan. Ei ollut muuta kuin heittää mytty hangelle.</p><p>--- Mutta se oli väärin, väitti Anna.</p><p>--- Onko sinun nyt hyvin paha istua saatuasi tietää, että istut varastetulla tavaralla, Valkolilja parka? Ehkä luulet, että meidän pitää kaatua ja katkaista niskamme? Mutta me emme ole pyhäkoulukertomuksen sankareita, näetkös, niin että ei ole vaaraa. Todellisuudessa käy poikalurjuksille aina hyvin.</p><p>--- Mutta ajattele, jos Janne on suutuksissa ja tekee sinulle pahaa tänä iltana!</p><p>--- Annoinhan minä hänelle vapaan vallan valita maksuksi joko rahan tai tappelun. Eikä minulla ole mitään sitä vastaan, että hän valitsee tappelun.</p><p>--- Pelkään niin, että hän tekee sinulle pahaa.</p><p class=" stretch-last-line ">Allan nauroi tuota tyytyväistä, matalaa hurmaavaa pientä naurua, joka vastustamattomasti, ilman vähintäkään vaivaa hänen puoleltaan, kiinnitti sydämiä</p></div> </div>