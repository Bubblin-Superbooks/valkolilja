<div class="leaf flex"><div class="inner justify"><p class="no-indent  ">hartaasti. Kuinka voittekaan uskoa, että saattaisin syyttää teitä tai uskoakaan teistä jotain sellaista? Minä… minä…</p><p>Hän ei tiennyt mitä sanoa, millä olisi lepyttänyt jälleen Lucian.</p><p>Lucia katseli häntä tyynesti omituinen kiilto harvinaisen vakavassa katseessaan.</p><p>--- Vakuutan teille, että mielenkiintoni on ollut kauttaaltaan todellista ja että olen tarkoittanut kaikkea, mitä olen sanonut, sanoi hän, puhuen hitaasti, mikä antoi painoa hänen sanoilleen ja mikä myös ehkäisi Unon intoa keskeyttää häntä vakuuttaakseen hänelle uskovansa häntä.</p><p class=" stretch-last-line ">--- Minun mielestäni, jatkoi Lucia, teillä on todella suuret lahjat, ja luulen, että te työllä ja nöyryydellä voitte päästä pitkälle. Mutta tarkoitan sitäkin, mitä äsken sanoin, että teillä on liian korkeat ajatukset itsestänne. Te olette itserakas. Ja se on suuri haitta teille. Tahdoin</p></div> </div>