<div class="leaf flex"><div class="inner justify"><p>Anna liikahti levottomasti.</p><p>--- Et saa puhua niin. Hän kuoli minun syntieni tähden. Hän kuoli niiden tähden. Ei auttanut vähempi. Etkö ymmärrä, miten vaikeaa sen täytyi olla?</p><p>--- Ei, sitä en ymmärrä, sanoi Allan lempeästi. Anna katsoi häneen huolestuneena ja levottomana.</p><p>--- Eihän hän kuollut vain sinun syntiesi tähden, selvitti Allan itseään. Hänhän kantoi koko maailman synnit.</p><p>--- Niin, niin hän teki. Mutta kun seisoo aivan yksin Jumalan edessä — kuolemassa, ellei ennen silloin unohtaa koko maailman synnit… ja tuntee vain omansa. Silloin hän on kuollut sen puolesta. Niin se on, Allan. Niin käy meidän kaikkien, yhden ja toisen. Etkö ymmärrä?</p><p>--- En voi sanoa ymmärtäväni, vastasi Allan rehellisesti, mutta uskon sinua.</p><p class=" stretch-last-line ">--- Niin, usko! Et voi koskaan uskoa hänestä liikaa.</p></div> </div>