<div class="leaf flex"><div class="inner justify"><h4>Chapter 20.</h4><p class="  start-chapter">Jonkun aikaa Borgin päivälliskutsujen jälkeen Brita eräänä aamuna korjaili aamiaispöytää, kun hänen isänsä, joka istui ikkunan ääressä ja luki sanomalehteä, yllätti hänet niin, että hän oli pudottaa lautaskasan, jota hän juuri oli pois kantamassa.</p><p>--- Tiedätkö, mitkä pääsyvaatimukset ovat voimisteluopistoon? kysyi hän.</p><p>--- Oi, isä! virkahti Brita ja asetti lautaskasan takaisin pöydälle.</p><p>Hän saattoi tuskin uskoa korviaan. Isä ei voinut olla hymyilemättä hänen ihastuneelle hämmästykselleen.</p></div> </div>