<div class="leaf flex"><div class="inner justify"><p>--- Mutta miksi sinä tahtoisit tulla? kysyi Lucia uudelleen.</p><p>--- Tahtoisin joksikin, joka on reipasta — miksi tahansa — esimerkiksi voimistelijaksi.</p><p>Hän ojensi käsivartensa joustavin liikkein ja katsoi niitä.</p><p>--- Nähkääs, minä olen voimakas ja tiedän, että voisin tehdä lujasti työtä, jos vain saisin työtä, joka voisi huvittaa minua, joka olisi omaani. Mutta kulkea täällä kotona ja kutoa ja pitää talousviikkoa ja tehdä kaikkea sellaista, joka ei näy ja joka ei tuota mitään, on murhaavaa. Haluan maailmalle elämään elämää, tapaamaan ihmisiä, tekemään työtä ja olemaan oma itseni. Mutta jos sanon siitä jotakin isälle, keskeyttää hän minut heti ja selittää, että minun velvollisuuteni on koti. Ja äiti huokaa minun tähteni.</p><p>--- Oletko sitten puhunut heidän kanssaan?</p><p class=" stretch-last-line ">--- Olen, esitän sitä joskus. Mutta he pitävät sen vain</p></div> </div>