<div class="leaf flex"><div class="inner justify"><p>Luciaa hämmästytti hänen tapansa, hän oli luullut että hänen ehdotuksensa otettaisiin vastaan kättentaputuksin.</p><p>--- Tarkoitatteko etten kelpaisi puhumaan muutamille maalaisnuorukaisille? Olkaa hyvä ja muistakaa, että olen suorittanut ylioppilastutkinnon, enkä ole opintojeni puolesta niin kovin jälellä itse teistäkään, sanoi hän vilkkaaseen tapaansa ja äänessä tuo raikas sointu, joka levitti hyvää tuulta hänen ympärilleen.</p><p>Uno hymyili, ja hänen silmänsä loistivat kiusoittavasti.</p><p>--- Teissä on pieni vika, jota ei koko maailman oppineisuus saa poistetuksi, sanoi hän.</p><p>Lucia ei saanut selvää siitä mitä Uno tarkoitti.</p><p class=" stretch-last-line ">--- Ettekö älyä? "Nainen vaietkoon seurakunnassa" on kirjoitettu, sanoi
Uno ja tarkasti huvitettuna tämän selvityksen vaikutusta.
--- Ah! sanoi Lucia ensin</p></div> </div>