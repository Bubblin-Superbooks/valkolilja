<div class="leaf flex"><div class="inner justify"><p class="no-indent  ">uudelleen, rakas, kulta Lucia-täti! Mitä se tekee, jos hieman puhallan? Jaksan niin hyvin.</p><p>Mutta Lucia otti kelkan häneltä.</p><p>--- Istu sinä, niin minä potkin. Voimme puhella yhtä hyvin sillä tavoin.</p><p>Ja Annan täytyi suostua. Se oli kuitenkin joka tapauksessa lähinnä parasta.</p><p class=" stretch-last-line ">Ylhäällä metsäisellä selänteellä, jota sanottiin Kallioharjuksi, oli pieni yksinäinen mökki kauniilla paikalla erään joen latvoilla. Mökissä asui vanha pariskunta, mies ja vaimo, jotka olivat tehneet työtä koko elämänsä ajan, mutta nyt eivät enää jaksaneet juuri muuta kuin odottaa kuolemaa, ja senkin he tekivät sangen tiedottomasti. Päivän pikku huolet ja monet vaivat häivyttivät pois tuon suuren muutoksen. Heillä oli luonaan tyttärentytär, jonka maailmaan tulo kaksikymmentäviisi vuotta takaperin oli tuottanut heille suurta surua, siihen kun oli liittynyt häpeä. Mutta</p></div> </div>