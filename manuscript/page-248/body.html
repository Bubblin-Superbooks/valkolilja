<div class="leaf flex"><div class="inner justify"><p class="no-indent  ">kunniaksi, kolmas muistutti hänen ensimmäistä lähtöään kotoa kouluun, neljäs oli muisto ylioppilastutkinnosta, viides viittasi hänen yliopistonopinnoittensa alkamiseen.</p><p>Tiellä oli Erik kertonut innokkaan mielenkiintoiselle sisarelleen keskustelustaan isän kanssa ja sen tuloksesta. Vapautuksensa muistoksi hän nyt tahtoi pystyttää muistokiven.</p><p>Anna auttoi häntä enemmän innolla kuin voimalla ja oli muistokiven valmistuttua ylpeämpi kuin Erik.</p><p>Mutta yht'äkkiä hän kävi vakavaksi. Erik huomasi sen ja kysyi, mitä hän nyt tuli ajatelleeksi.</p><p>--- Sitä, minkä johdosta me olemme sen pystyttäneet. Eihän siinä oikeastaan ole iloitsemisen syytä.</p><p>Päinvastoin.</p><p>--- Tottahan siinä on ilon syytä, että pääsen tulemasta siksi, miksi en voi tulla.</p><p class=" stretch-last-line ">--- Mutta että sinä et saattanut tulla siksi! sanoi Anna</p></div> </div>