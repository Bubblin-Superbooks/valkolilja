<div class="leaf flex"><div class="inner justify"><p class="no-indent  ">häntä rauhaan. Etkö voi pyytää minua pitämään esitelmää? Minä osaan kyllä puhua rakentavasti. Esimerkiksi sodasta.</p><p>Hän koetti huomaamatta vetää ystäväänsä ovea kohti. Sander seurasi vastahakoisesti.</p><p>--- Onko se tosiaankin sinun viimeinen sanasi? kysyi hän Unolta.</p><p>--- On, vastasi tämä näyttäen niin innokkaasti haluavan jäädä yksin, kuin olisi tahtonut ampua nuo molemmat ulos.</p><p>Hänen erinomaiseksi tyydytyksekseen he poistuivat todellakin.</p><p>Uno suoristausi vapautuksen tuntein ja pudisti vielä puolittain raivoisana nyrkkejään ovea kohti. Sitten hän istuutui kirjoituspöydän ääreen, otti käsikirjoituksensa esille ja oli pian syventynyt työhönsä, taiteellisen puolipitkän tukan valahtaessa otsalle.</p><hr class="section"></div> </div>