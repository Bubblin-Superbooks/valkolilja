<div class="leaf flex"><div class="inner justify"><p class="no-indent  ">kokouksesta. Hänen vaimolleen oli tarjottu paikkaa ajoneuvoissa, joissa oli tilaa ja jotka menivät pappilan ohi.</p><p>Sander kulki ääneti kädet takin taskuissa. Hänen rinnallaan kulkivat hänen tyttärensä käsikkäin, Brita ylistellen ihastuneena Lucia-tätiä.</p><p>Niin innostunut kuin Anna olikin aineesta, kuunteli hän sisartaan hajamielisenä, sillä hän kulki miettien, oliko isä tyytymätön häneen, sentähden, että hän oli, isän siitä edeltäpäin tietämättä, esiintynyt ja laulanut.</p><p>Yht'äkkiä Sander käänsi päätään ja katsoi häneen. — Minulla ei ollut aavistustakaan siitä, että aioit laulaa, sanoi hän.</p><p>Anna punastui pahoillaan siitä, mitä luuli nuhteeksi.</p><p>--- En ajatellut sitä ensinkään, puolustihe hän totuudenmukaisesti.</p><p class=" stretch-last-line ">--- Minkätähden sitten harjoitit laulun Lucia-tädin johdolla? huomautti
Brita.
--- Lucia-täti tahtoi, että</p></div> </div>