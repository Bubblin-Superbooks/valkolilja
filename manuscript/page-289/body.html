<div class="leaf flex"><div class="inner justify"><p>--- Naisella on sydän — miehellä kunnia, sanoi hän.</p><p>--- Sen vuoksi naisella on kärsimys, lisäsi Lucia. Hän kääntyi alkaen kävellä takaisinpäin. Allan seurasi.</p><p>--- Mitä aiotte nyt tehdä? kysyi Lucia.</p><p>--- Totella setä Sanderia. En sanoa mitään Annalle, en edes tavata häntä, ennenkuin olen valmis.</p><p>--- Ja sitten?</p><p>--- Sen saan sitte nähdä.</p><p>Yht'äkkiä Lucia seisahtui ja katsoi Allaniin.</p><p>--- Luvatkaa minulle, ettette uudista kosintaanne, ellei sydämenne voi olla siinä mukana! Luvatkaa minulle!</p><p>--- En lupaa mitään, lupasi Allan hymyilevän taipumattomana.</p><p>--- Ettekö sitten ymmärrä, että tuo pieni tunteellinen olento tulee suremaan itsensä kuoliaaksi, jos hän huomaa joutuneensa naimisiin olematta rakastettu.</p><p>--- Oo, elämä on kyllä sitkeämpi.</p></div> </div>