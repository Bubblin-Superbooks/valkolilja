<div class="leaf flex"><div class="inner justify"><p>Allan seisoi potkukelkan takana, valmiina lähtöön, kun Anna tuli ulos ja istuutui kelkkaan.</p><p>--- Sinä jouduit pian valmiiksi, neitsyt Valkolilja, sanoi Allan.</p><p>--- Minähän olen harmaa kiireestä kantapäähän, oikaisi Anna.</p><p>--- Niin päältäpäin, vastasi Allan.</p><p>Hän potki voimakkaasti, ja matka joutui, sillä hän oli saanut mainion potkurin. Hän lähetti säälivän ajatuksen talonpojalle ja nauroi kuvitellessaan miten nololta siitä raukasta oli mahtanut tuntua.</p><p>--- Mitä sinä naurat? kysyi Anna niin iloisena, että hän yhtyi nauruun ennenkuin tiesi sen syytäkään.</p><p>Mutta kun Allan oli kertonut syyn, ei hän enää nauranut.</p><p>--- Miten sinä saatoit tehdä niin? kysyi hän pelästyneenä.</p><p class=" stretch-last-line ">--- Se kävi niin helposti, vastasi Allan. Kelkka seisoi</p></div> </div>