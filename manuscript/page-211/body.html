<div class="leaf flex"><div class="inner justify"><p class="no-indent  ">hyvää minusta?</p><p>--- Tietysti. En ole koskaan ajatellut teistä muuta.</p><p>--- Mutta te sanotte minua itserakkaaksi, sanoi hän uudestaan närkästyen.</p><p>Lucia naurahti.</p><p>--- Sitä te ette voi sulattaa? sanoi hän tavallisella hilpeällä äänellään. Laittakaa niin, ettei minun tarvitse enää toiste sanoa sitä teille!</p><p>--- Ja teidän mielestänne minun tarvitsee kypsyä, jatkoi hän samaan närkästyneeseen tapaan. Ehkä te pidätte minua vain poikasena?</p><p>--- Ettepä te juuri muutakaan ole. Unon silmissä välähti.</p><p>--- Näytän teille olevani mies, sanoi hän syttyvän tarmokkaasti.</p><p>--- Se on oikein. Tehkää niin, sanoi Lucia.</p><p>Ja sitten Lucia lopetti tuon sangen tunteellisen haastattelun.</p><hr class="section"></div> </div>