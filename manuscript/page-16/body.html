<div class="leaf flex"><div class="inner justify"><p>--- Virkani oikeus.</p><p>--- Minullakin on oman virkani oikeus.</p><p>Molemmat olivat yhtä jyrkkiä, molemmat yhtä päättäväisiä hallitsemaan toisiaan kuin estämään toisen itseensä kohdistuvat hallitsemisyritykset.</p><p>Brita seisoi vieressä osittain huvitettuna, osittain peloissaan ja ihmetteli miten asia päättyisi. Naisellisen kekseliäästi hän tarttui puheeseen erottaakseen heidät.</p><p>--- Miten äidin yskäntippojen käy, setä Bentick?</p><p>--- Niin tipat, tosiaankin! Aina me joudumme riitaan, sinä ja minä, sanoi tohtori ja päästi Sanderin käsivarren.</p><p>Tavallinen ilme palasi jälleen hänen kasvoihinsa ja hän katseli ystäväänsä leikillisesti.</p><p>--- Kuinka vaimosi laita on?</p><p class=" stretch-last-line ">--- Sellainen ärsyttävä yskä, kuten tiedät. Tavallista vilustumista.
Olemme molemmat nukkuneet huonosti viime yönä.
--- No niin, annan hänelle tippoja, että saat</p></div> </div>