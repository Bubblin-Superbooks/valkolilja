<div class="leaf flex"><div class="inner justify"><p class="no-indent  ">juuri sen vuoksi, että saisi keventää sydämensä hänelle. Mutta ei sopinut kiirehtiä häntä, sen tiesi Anna, joka tunsi hänet. Senvuoksi he kulkivat hetken aikaa ääneti.</p><p>Vihdoin he tulivat aidan luo, joka ympäröi pientä ketoa. Täällä auringonsäteet pääsivät maahan saakka ja paistoivat lumelle ja aukion vastakkaisella puolella näkyville lumenpainamille oksille.</p><p>Portti oli nostettu talveksi pois ja asetettu ladon seinustalle, mutta Erik ei mennyt portin aukosta, vaan pysähtyi aidan luo nojaten ristiin asetetut käsivartensa siihen.</p><p>Anna kapusi aidalle ja asettui niin, että voi nähdä veljen kasvoihin.</p><p>--- Anna, en halua ruveta papiksi.</p><p>Lyhyesti ja käyden suoraan asiaan tunnusti hän murheensa syyn.</p><p class=" stretch-last-line ">Anna käsitti heti, mikä onnettomuus tämä hänen vastenmielisyytensä ajateltua kutsumusta kohtaan oli,</p></div> </div>