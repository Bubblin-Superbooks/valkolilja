<div class="leaf flex"><div class="inner justify"><p class="no-indent  ">väsyneempi.</p><p>Allan istuutui hänen luokseen ja vei varovasti käsivartensa Annan pieluksen taa, niin että hän joutui Allanin syliin tarvitsematta muuttaa asentoa.</p><p>--- Minä, niin! sanoi Anna niinkuin muuta nyt ei voisi pyytääkään. Minä olen kuolemaan saakka väsynyt.</p><p>Hän nojautui Allaniin.</p><p>--- Niin Jeesuskin oli. Niin että hän tietää, miltä tuntuu, lisäsi hän.</p><p>Hänellä ei tuntunut olevan nyt tuskia ja hän saattoi puhua vaikeudetta.</p><p>--- Mutta hän oli murheellinenkin kuolemaan saakka, jatkoi hän parin minuutin äänettömyyden jälkeen. Hän kantoi minun syntini. Senvuoksi se on nyt poissa — ja minä voin kuolla iloiten.</p><p>--- Sinun syntisi! Sinä pieni lapsi!</p><p>Allanin äänessä oli mitä hellintä Annan synnin vähäksymistä.</p></div> </div>