<div class="leaf flex"><div class="inner justify"><p>Hän kiersi käsivartensa Annan ympärille ja katsoi häntä kasvoihin, ihmetellen, mikä ne teki yht'äkkiä niin vakaviksi.</p><p>--- Ei toki. Mutta… Allan… yht'äkkiä se näytti minusta… niin hautakiveltä.</p><p>--- Mutta se ei ole mikään hautakivi, rauhoitti Allan. Ethän toki ole taikauskoinen? Sitä en sinusta luullut. Enkä luullut sinun pelkäävän kuolemaakaan.</p><p>--- Sitä en teekään. En omaa kuolemaani. Mutta jos sinä… oi Allan, sitä en voisi kestää!</p><p>Häntä värisytti uudelleen ja hän kietoi käsivartensa Allanin ympäri, ikäänkuin jokin vaara olisi häntä uhannut.</p><p>Allan suuteli häntä todellisen hellästi, mutta nauroi samalla hänelle.</p><p class=" stretch-last-line ">--- Ole nyt järkevä, lapsi, ja säästä kyyneleesi, kunnes todella olen kuollut — jos silloin olet samaa mieltä kuin nyt, että minussa on jotakin itkemistä. Siihen mennessä</p></div> </div>