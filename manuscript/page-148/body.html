<div class="leaf flex"><div class="inner justify"><p>Seuraavana väliaikana Lucia meni pianon luo päästääkseen rouva
Jenningsin soittamasta, mutta Allan ehkäisi hänet.
--- Paterin jälkeen tulee minun vuoroni, eikö totta? Ettehän kieltäne?</p><p>--- Jos rouva Jennings tahtoo jatkaa soittamista, vastasi Lucia.</p><p>Kyllä, rouva Jennings tahtoi, hän alkoi soittaa hamboa, ja Allan vei
Lucian tanssiin.
He tanssivat ihastuttavan kauniisti, nuo kaksi, kumpikin oli mitä parhain tanssija. He kumpikin viehättyivät toistensa kanssa tanssimisesta ja vaihtamatta sanaakaan he tanssivat herkeämättä, niin kauan kuin soittoa kesti. Kun se lakkasi, katsoivat he ymmärtäen ja ihastuneina toistensa hymyileviin silmiin.</p><p>--- Se oli tanssia! pääsi Allanilta kunnioittavasti.</p><p>--- Niin, se oli! vastasi Lucia samaan tapaan.</p><p class=" stretch-last-line ">--- Ellen olisi luvannut omistautua pikku Annalle, niin pidättäisin teiltä jokaisen jäljellä olevan tanssin,</p></div> </div>