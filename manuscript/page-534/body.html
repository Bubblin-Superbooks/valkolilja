<div class="leaf flex"><div class="inner justify"><p class="no-indent  ">Tukholmaan ja alkaisi jälleen työnsä. Hän ei tiennyt, miten hän voisi.</p><p>Lähellä pappilaa hän kohtasi Lucian. Hän oli menossa haudalle. Sinne Allan ei ollut aikonut, mutta nyt hän kääntyi ja meni mukaan. Lucia oli ainoa, ketä hän juuri oli ajatellut surunsa salaisen syvyyden yhteydessä. Hän tunsi, heidän kummankaan sanomatta siitä mitään, että Lucia ymmärsi ja helli juuri sitä, ja tuo ymmärtävä osanotto teki Allanille hyvää.</p><p>Haudalla oli seppeleitä ja kukkia. Allan otti yhden seppeleen.</p><p>--- Tule! hän sanoi Lucialle.</p><p>Tämä katsoi hämmästyneenä Allaniin.</p><p>--- On eräs piilossa oleva kivi, jolle pitää viedä seppele tänään, sanoi hän.</p><p>Ja seppele käsivarrella hän vei Lucian muistolehtoon.</p><p>Se oli Lucialle täydellinen yllätys. Hän ei ollut koskaan ollut siellä eikä tiennyt siitä mitään.</p></div> </div>