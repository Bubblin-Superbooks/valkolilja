<div class="leaf flex"><div class="inner justify"><p class="no-indent  ">tekemään kihlausajan lyhyeksi. Se tulikin kestämään vain kuukauden.</p><p>Lucia laihtui sinä kuukautena huomattavasti. Hänen levoton mielensä kulutti häntä, sillä hänen vanha, kohtalokas päättämättömyytensä yltyi peloittavasti siitä tietoisuudesta, että sillä oli voitolle pääsemiseksi jäljellä enää vain lyhyt aika.</p><p>Kerran se meni niinkin pitkälle, että hän huomautti Allanille, eikö kuitenkin olisi parasta, että he purkaisivat kihlauksen. Mutta silloin Allanin kasvot jäykkenivät voittamattoman itsepäisiksi.</p><p>--- Minulla on sinun lupauksesi, enkä anna sitä sinulle takaisin, selitti hän jyrkästi.</p><p>--- Mutta jos me olemme tekemäisillämme erehdyksen? huomautti Lucia levottomasti.</p><p>--- Niin ei ole</p><p>--- Kuinka voit olla niin varma siitä? kysyi Lucia puoleksi voitettuna.</p></div> </div>