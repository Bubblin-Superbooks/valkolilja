<div class="leaf flex"><div class="inner justify"><p>Sander katsoi yhä tutkivasti häneen.</p><p>--- Voitko uskoa nyt?</p><p>--- En voi olla uskomatta.</p><p>--- Milloin se tuli?</p><p>--- Sisimmässäni olen kyllä aina uskonut. Nyt on vain niin, että tiedän uskovani.</p><p>--- Voisitko nyt tulla papiksi?</p><p>Se tuli koetellen, mutta siinä oli heräävän toivon aavistusta, mikä koski Erikiin. Hän pudisti päätään ja hymyili hieman.</p><p>Eihän minun senvuoksi, että uskon, täytyne välttämättömästi olla kutsuttu papiksi, sanoi hän hitaaseen, luotettavaan tapaansa.</p><p>--- Se oli kuitenkin ensimmäinen kutsumuksesi.</p><p>--- Minä en ole ollut milloinkaan siihen kutsuttu enkä ole nytkään. Mutta voin olla kristitty siinä kutsumuksessa, mikä minulla on. Eikö isä huomaa sitä? Ei kaikkien pidä pyrkiä opettajiksi.</p></div> </div>