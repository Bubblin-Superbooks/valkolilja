<div class="leaf flex"><div class="inner justify"><p>Lucia punastui kovasti.</p><p>--- Ettekö ole unohtanut sitä? kysyi hän hermostuneesti.</p><p>--- Teidän luottamustanne ei unohda se, joka kerran sen kunnian on saanut osakseen.</p><p>Hänen tavassaan ei ollut nyt mitään pilaa kuten usein muulloin, hänessä oli nyt pelkkää hellää kunnioitusta ja hienoutta, mutta palavaa mielenkiintoa. Hän oli vaarallinen ollessaan sellainen. Lucia tunsi sen ja oli halukas tekemään muurin heidän välilleen lujaksi ja ylipääsemättömäksi.</p><p>--- Se haava, josta kysytte, ei parane koskaan, selitti hän matalalla, värisevällä, mutta varmalla äänellä.</p><p>Allan ei vastannut mitään, ja Lucia jatkoi, saadakseen hänet oikein ymmärtämään, miten auttamattomasti sidottu hän oli:</p><p class=" stretch-last-line ">--- Tapaan häntä toisinaan. Minun täytyy, vaikka haava uudelleen aukenee. Mutta vielä pahempaa olisi</p></div> </div>