<div class="leaf flex"><div class="inner justify"><p class="no-indent  ">välähdyksen, joka merkillisellä tavalla satutti ja liikutti häntä.</p><p>Hän asetti niin, että sai myöhemmin olla Lucian kanssa hetkisen kahden kesken.</p><p>--- Minkätähden Lucia näytti niin ilkamoivalta, kun sanoin paterille, että tunnen velvollisuudekseni mennä pappilaan virkistyttämään mamma Sanderia? kysyi hän vaativasti.</p><p>--- Senvuoksi, että Allan ei ollenkaan mene sinne senvuoksi, vastasi Lucia nauraen lämminsydämisesti ja ilkamoivasti, mikä saattoi Allanin sisimmässä kielet väräjämään.</p><p>--- Minkätähden sitten menen sinne? kysyi hän hieman jäykästi.</p><p>--- Senvuoksi, että Allan on ihastunut pikku lapseensa.</p><p>Taasen nuo Allanin sydämen kapinalliset kielet värisivät, mutta hän oli vaiti.</p></div> </div>