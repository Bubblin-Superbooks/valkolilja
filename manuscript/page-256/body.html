<div class="leaf flex"><div class="inner justify"><p class="no-indent  ">odottanut käskyjä. Mutta Lucia aavisti, että tuon kunnioittavan asennon takana oli hänessä jotakin, joka hymyili.</p><p>--- On totta, etten ole vaivautunut tutkimaan teitä, sanoi Lucia ylpeyden sekaisella hyväntahtoisuudella. Mutta minulla on kuitenkin tunne siitä, mikä te olette.</p><p>Hän viivähti ikäänkuin kahden vaiheilla pitäisikö hänen jatkaa vai eikö. Mutta jokin, mikä lie ollutkin, pakotti hänet jatkamaan. Ehkä se oli Allan, vaikka hän ei sanonut sanaakaan, seisoi vain odottaen.</p><p>--- Teillä on voima, joka itsessään ei ole paha eikä hyvä, mutta tulee jommaksikummaksi riippuen siitä, miten sitä käytetään. Oletteko tietoinen siitä?</p><p>Allan hymyili hiukan, ja hänen päänsä näytti kohoavan.</p><p>--- Olen ylpeä siitä, että te olette tuntenut sen voiman, sanoi hän matalalla äänellä.</p><p class=" stretch-last-line ">Hän seisoi Lucian edessä ikäänkuin voiton herrana,</p></div> </div>