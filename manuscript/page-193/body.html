<div class="leaf flex"><div class="inner justify"><p class="no-indent  ">vahvuutenne." Se sana tuli hänen mieleensä, ja hän otti sen vastaan Jumalan erityisenä lahjana tänä aamuna. Hän pyysi Jumalan kirjoittamaan sen elävin kirjaimin hänen sydämeensä.</p><p>Uunista tuleva laukauksen tapainen räiskähdys herätti Britan.</p><p>--- Mitä nyt, onko jo niin myöhä, napisi tämä ja ojensi itseään.</p><p>--- Ei oikein vielä, vastasi Anna, mutta sytytin valkean kuitenkin. On niin suloista, kun on aikaa lojua ja katsoa valkeaan.</p><p>--- On vielä suloisempaa nukkua, mutisi Brita unisesti ja koetti nukkua jälleen.</p><p>Mutta tuli oli päässyt nyt vauhtiin ja räiskyi niin iloisesti, ettei unesta juuri voinut tulla mitään.</p><p>--- Mikä sinulle tuli, kun sytytit niin varhain? sähisi Brita.</p><p class=" stretch-last-line ">--- Eihän tämä ole liian aikaiseen, puolustihe Anna.</p></div> </div>