<div class="leaf flex"><div class="inner justify"><p class="no-indent  ">Ahaa, nyt ymmärrän, sen täytyy tietysti olla jokin raamatullinen nimi, toisin sanoen juutalainen. Esimerkiksi Mesopotamia. Kelpaako se?</p><p>--- Eihän se olisi edes juutalainen, hymyili Anna.</p><p>Allanin pulppuava iloisuus oli ilmeisesti todellista, sen ilon ilmausta, mitä hän tunsi, ja senvuoksi se teki Annankin iloiseksi ja mieleltään keveämmäksi kuin mitä hän kuukausiin oli ollut.</p><p>Allan ei ilmeisestikään tuntenut mitään pettymystä siitä, että Anna eli, tarvitsiko hänen sitten itsensä tuntea sitä? Allan ei ehkä ikävöinytkään sitä vapautta, minkä Anna niin hartaasti oli toivonut voivansa hänelle antaa.</p><p>--- Olisitko surrut, Allan, jos minä olisin kuollut? Anna ei voinut olla tuota kysymystä tekemättä, vaikka hän ei odottanutkaan siihen mitään oikeaa vastausta.</p><p>Allan loi häneen pikaisen silmäyksen, joka näytti ikäänkuin salamoivan.</p><p class=" stretch-last-line ">--- Kun sinulla oli vaikein aika, tiedätkö mitä silloin</p></div> </div>