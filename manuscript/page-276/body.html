<div class="leaf flex"><div class="inner justify"><p>--- Oletteko varma siitä, että se ei vielä voi kääntyä hyvin päin? kysyi
Allan kunnioittavan tuttavallisella äänellä.
--- Aivan varma, vastasi Lucia toivottomasti hymyillen.</p><p>--- Mutta ettekö voi sitten päästä siitä? kysyi Allan.</p><p>--- En koskaan.</p><p>Siinä vastauksessa ei ollut mitään sairaalloista surunpysyttämistahtoa; hän sanoi vain tosiasian.</p><p>--- Ei voi päästä siitä, miksi on tullut, lisäsi hän.</p><p>--- Elääkö hän? kysyi Allan hiljaisella äänellä.</p><p>--- Elää.</p><p>--- Tapaatteko häntä koskaan?</p><p>--- Olen kyllä tavannut häntä senjälkeen kun kaikki kävi toivottomaksi, mutta en nyt pitkään aikaan, en senjälkeen kuin tulin tänne. Mutta elkää kysykö minulta nyt enempää. Te tiedätte kyllä. Ottakaa vaari minun esimerkistäni!</p><p>--- Millä tavoin? Mitä tahdotte minun tekevän?</p></div> </div>