<div class="leaf flex"><div class="inner justify"><p>--- Mitä te tahdotte tällä voittaa? kysyi Lucia yht'äkkiä.</p><p>Hän oli kulkenut tätä miettien keksimättä mitään todennäköistä arvelua.</p><p>Allan naurahti. Se kuului surumieliseltä.</p><p>--- Mistäpä sen tietäisin? vastasi hän äänessään hieman herkkä sävy. Ehkä omantunnon rauhaa… itsekunnioitusta… ehkä myöskin… teidän hyväksymisenne.</p><p>Lucia pudisti surullisesti päätään ikäänkuin vastineeksi viimeisen sanan kysyvään sävyyn.</p><p>--- Minun hyväksymiseni saatte tässä asiassa vain jos teidän sydämenne voi olla mukana — muutoin ette, sanoi hän painavasti.</p><p>Allan kumarsi ääneti.</p><p>--- Ettehän sano mitään hänelle… Valkoliljalle… tästä?</p><p>--- En tietysti.</p></div> </div>