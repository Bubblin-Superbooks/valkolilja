<div class="leaf flex"><div class="inner justify"><p>Sitten hänen hymyilevät silmänsä siirtyivät Augustaan.</p><p>--- Voi sentään, kotona leivottua leipää! Tuoretta!</p><p>Onko se minun kunniakseni? Augusta niiasi myhäillen.</p><p>--- Kun tulee harvinainen vieras, niin tottahan nyt leivotaan, sanoi hän ihastuneena siitä, että hänen työnsä huomattiin.</p><p>--- Tartu kiinni, Jerker! sanoi Allan, ja sitten hän ja Erik nostivat Annan hänen vastusteluistaan huolimatta korituolineen päivineen pöydän luo.</p><p>--- Kyllä minä jaksan nousta, et saa luulla minua niin surkeaksi.</p><p>--- Oletko sitten toipunut säikähdyksestä nyt? kysyi Allan.</p><p>--- Sinä olet niin tyhmä! vastasi Anna puoleksi hämillään, puoleksi nauraen.</p><p class=" stretch-last-line ">Allan tarjoili hänelle ja viekoitteli häntä syömään,</p></div> </div>