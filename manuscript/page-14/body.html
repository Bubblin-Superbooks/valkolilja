<div class="leaf flex"><div class="inner justify"><p class="no-indent  ">huolimattomasti kumaraisena, mutta kun hän suvaitsi suoristautua, muuttui hän pitkäksi ja komeaksi. Hänen olennossaan näkyi suurta, mutta laiminlyötyä ja käyttämätöntä voimaa.</p><p>--- Hyvää päivää, rakas ystävä! On aina hauskaa nähdä sinun tuomiopäiväkasvojasi!</p><p>Niin hän tervehti sielunpaimentaan.</p><p>Sander katsahti tutkivasti häneen.</p><p>--- Istuitko lasin ääressä nyt?</p><p>--- En, suurennuslasin ääressä — kerrankin. Laskin tuberkelibasilleja — pikkupaholaisia, jotka toivon voivani ajaa ulos Sepän-Annasta. Ehkäpä se tepsii paremmin, jos sinä luet loitsuja sen lisäksi.</p><p>Sander säpsähti.</p><p>--- Sepän-Annasta, — Pekan nuorta vaimoako tarkoitat? Onko hänen laitansa niin huonosti?</p><p>Tohtori nyökkäsi.</p><p class=" stretch-last-line ">--- Se oli lyhyt onni! huokasi Sander. Odotin paljon</p></div> </div>