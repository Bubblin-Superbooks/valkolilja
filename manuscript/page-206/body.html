<div class="leaf flex"><div class="inner justify"><p class="no-indent  ">jäykästi. Ymmärrän nyt, että teille on tämän täytynyt olla uhraus, koska teidän mielestänne olen niin ilman arvoa samoinkuin tietysti teoksenikin.</p><p>--- Mutta, mutta, kuinka liioittelittekaan! Enhän ole sanonut mitään sellaista! Enkö ole päinvastoin ollut täynnä mielenkiintoa ja kiitosta? Oletteko unohtanut kaiken hienon, ylistyksen mitä olen sanonut ja miten syvästi mielenkiintoinen olen ollut?</p><p>Lucian ilmeinen mielipaha tuotti Unolle karvasta tyydytystä, ja hän liioitteli edelleen halussaan saada loukata sekä itseään että Luciaa.</p><p>--- Te ette ehkä tarkoittanut sitä ja teidän harrastuksenne saattoi olla vain oletettua.</p><p>--- Nyt te syytätte minua sekä epärehellisyydestä että kieroudesta! virkkoi Lucia ja nousi loukkaantuneena.</p><p>Silloin Uno hypähti ylös pelästyneenä tällaisesta sanojensa tulkinnasta.</p><p class=" stretch-last-line ">--- En suinkaan tarkoittanut niin, vakuutti hän</p></div> </div>