<div class="leaf flex"><div class="inner justify"><p class="no-indent  ">samaa mieltä kuin Allan, mutta se ei onnistunut.</p><p>Tämän ensi kerran perästä sattui usein, että Allan tuli kotiin teatteripiletit mukanaan tahi hänellä oli jotakin muuta huvia odotettavana, ja Anna meni mukaan, vaikkakin empien. Ollessaan yksin Allanin kanssa ja katsoessaan jotakin hyvää kappaletta saattoi hän nauttia hyvin paljon, mutta toisinaan Allan otti hänet mukaansa näytännöihin, missä kappaleen toiminta ja jotkut esiintyjät vaikuttivat häneen epämiellyttävästi. Siinä seurassa, mihin Allan hänet vei, hän ei aina viihtynyt. Joistakuista hän saattoi pitää aika paljon, mutta yleensä hän tunsi itsensä heidän joukossaan vieraaksi. Ja se oli hänestä ikävää, sillä hän tahtoi niin mielellään viihtyä Allanin ystävien joukossa.</p><p>--- Luulen, etten halua lähteä tänä iltana mukaan, sanoi hän kerran.</p><p>--- Miksi et?</p><p class=" stretch-last-line ">--- En pidä tuosta teatterista. Se on… minun</p></div> </div>