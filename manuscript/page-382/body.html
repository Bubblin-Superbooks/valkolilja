<div class="leaf flex"><div class="inner justify"><p class="no-indent  ">vähimmin.</p><p>Hän kaatoi kiivaasti vettä lasiin, vei sen huulilleen, mutta nakkasi sen taas aika vauhtia pois.</p><p>--- Sanon sinulle, kumpi meistä kahdesta on marttyyri, jatkoi hän samalla kiihkeällä äänellä, unohtaen kaiken hienouden, — minä se olen etkä sinä. Sinut heitettiin minun jälkeeni, niin että minun oli pakko ottaa sinut. Etkä sinä tietysti käsittänyt mitään, vaan teit parhaasi sitoaksesi minut auttamattomimmin. Eikä sinulla nyt ole älyä tyytyä olemaan rouvana, vaan tahdot sitoa vapauttani ja istua kotona itkemässä silloin kun minä haluan olla ulkona ja pitää hauskaa. Siitä voi raivostua!</p><p>Annan sydän oli lakata lyömästä ja hän tunsi kylmenevänsä.</p><p>--- Kuka heitti minut sinun jälkeesi? sai hän vavisten sanotuksi.</p><p class=" stretch-last-line ">--- Pater ensinnäkin. Ja Erik ja… no niin, se on sama.</p></div> </div>