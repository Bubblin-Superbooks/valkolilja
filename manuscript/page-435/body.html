<div class="leaf flex"><div class="inner justify"><p class="no-indent  ">saakka oli ääneti kuunnellut toisten keskustelua. Häntä ei saa saattaa rauhattomaksi sillä, että hänen tarvitsee itse päättää. Me ratkaisemme sen niin kuin hänelle on parhaaksi.</p><p>--- Kuinka voimme tietää, mikä hänelle on parasta? ihmetteli rouva
Sander neuvotonna.
--- Lääkärin asia on ratkaista, arveli hänen miehensä. Neuvotko sinä häntä muuttamaan Harjulle, Bentick?</p><p>--- Neuvon, aivan ehdottomasti, vastasi tohtori.</p><p>--- Silloin hän menee sinne, ratkaisi perheenisä. Erik nousi ylös.</p><p>--- Minä menen sitten kotiin ja pidän huolta, että huone pannaan kuntoon, sanoi hän.</p><p>--- Tee niin. Huomenna minä tulen sinne Annan kanssa, sanoi Sander ja meni heti hänen huoneeseensa kertomaan hänelle päätöksestä.</p><p class=" stretch-last-line ">Anna hämmästyi ehdotusta kovin eikä ensin tiennyt, mitä pitäisi siitä, mutta ajateltuaan asiaa lähemmin hän</p></div> </div>