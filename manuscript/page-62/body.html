<div class="leaf flex"><div class="inner justify"><p>--- Hyvä, kättä päälle, sanoi Uno. Ja he löivät kättä asian vahvistukseksi muun pöytäseuran tyytyväisyydeksi.</p><p>--- Minä tulen teidän kanssanne ja esittelen teidät siksi avuksi, jonka olen hankkinut sijaani. Eikö se ole sopivaa? sanoi Uno.</p><p>--- On, kerrassaan. Menkäämme aamiaislomalla.</p><p>--- Ratsastaako neiti? kysyi Uno.</p><p>--- Ratsastan mielelläni.</p><p>--- Sitten menemme ratsain, niin pääsemme pikemmin.</p><p>--- Täti saa lainata äidin ratsastuspuvun, luulen että hänellä on vanha pukunsa ullakolla, sanoi Irene.</p><p>--- Kiitos, minulla on oma pukuni mukana, tunnusti Lucia hieman punastuen.</p><p class=" stretch-last-line ">Saattoihan tuntua omituiselta, ajatteli hän, että köyhä kotiopettajatar kuljetti mukanaan ratsastuspukua. Mutta hän ei ollut koskaan sanonut</p></div> </div>