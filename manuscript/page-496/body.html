<div class="leaf flex"><div class="inner justify"><p>Oli syksy ja Anna teki lähtöä Harjulta palatakseen omaan kotiinsa.</p><p>--- Äitisihän tulee olemaan luonasi, huomautti Lucia.</p><p>--- Hän ei tule ennenkuin tuonnempana. Tahdon niin mielelläni pitää sinut siihen saakka, intti Anna itsepäisesti, niinkuin yleensä mukautuvat luonteet tekevät jotakin toden teolla tahtoessaan.</p><p>Lucia oli ääneti, etsiäkseen jotakin sopivaa syytä kieltäytymiselleen.</p><p>--- Lucia!</p><p>Anna siirtyi lähemmä ystäväänsä.</p><p>--- Tiedän, miksi epäröit.</p><p>--- En epäröi, sanoi Lucia pikaisesti.</p><p>--- Miksi sitten kieltäydyt, oikaisi Anna kiihkottoman tyynesti. Sinä pelkäät tulevasi Allanin ja minun väliin.</p><p class=" stretch-last-line ">Lucia ei voinut heti vastata mitään, ja hänen täytyi</p></div> </div>