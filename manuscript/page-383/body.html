<div class="leaf flex"><div class="inner justify"><p class="no-indent  ">Aasi olin, kun välitin heistä. Mitä minä muuta tahdoin kuin leikkiä kanssasi ja ilahduttaa sinua, mutta sinun piti tietysti ottaa se todeksi, mitä ei kukaan pyytänyt sinua tekemään. Ja minä, senkin aasi, ajattelin, että voinhan ottaa sinut, kun en kuitenkaan koskaan voisi saada…</p><p>Tässä hän keskeytti uudelleen. Mutta hänen silmissään salamoi ja säihkyi, ja sitten hän kivahti taasen raivoissaan:</p><p>--- Inhoan olla sidottuna, ja inhoan kaikkea, mikä minua sitoo!</p><p>Anna ei voinut katsoa häneen seisoessaan siinä painautuneena seinää vasten ja molemmin käsin puristaessaan sohvan selustaa, ikäänkuin olisi siitä hakenut suojaa ja tukea.</p><p>Ensimmäisen kerran koko purkauksensa kestäessä Allan katsoi Annaan.</p><p class=" stretch-last-line ">--- Miksi olet vaiti? Miksi et toru? Olisi helpotus, jos</p></div> </div>