<div class="leaf flex"><div class="inner justify"><p class="no-indent  ">talonpoikaisnuorukaisille.</p><p>Uno oli niin kärsimätön, että hän unohti olla kohtelias.</p><p>Sanderia suututti vastustus.</p><p>--- Sinun pitäisi olla kiitollinen, kun sinulle tarjotaan tilaisuus, jolloin voit olla hyödyksi, sanoi hän.</p><p>--- Minulla on tehtäväni, ja se on kirjailijan, sanoi Uno arvokkaasti suoristautuen. Tuo hennon nuorukaisen ylpeän itsetietoinen liike, nuorukaisen, jolla oli punakat nuoret kasvot ja jonka viikset vielä olivat untuvantapaisina haivenina, viekoitteli hupaisan hymyn kapteenin huulille. Mutta Sander ei tavallisuuden mukaan huomannut koomillisuuden varjoakaan.</p><p>--- Sen, joka osaa kirjoittaa, täytynee osata puhuakin, sanoi Sander, joka ei vielä ollut luopunut yrityksestään.</p><p>--- Sen, joka osaa kävellä, täytynee kai osata lentääkin, myönteli kapteeni nousten ylös.</p></div> </div>