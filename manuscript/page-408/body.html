<div class="leaf flex"><div class="inner justify"><p>Levottomana hänen kasvojensa muutoksesta Allan kumartui hänen puoleensa.</p><p>Annan tuska kävi liian suureksi hänen voidakseen hillitä sitä. Hän katsoi tuskaisena Allanin kasvoihin ja kohotti lujasti yhteen puristetut kätensä häntä kohti.</p><p>--- Oi Allan, Allan! vaikeroi hän.</p><p>--- Mikä sinun on, rakas? kysyi Allan pelästyneenä ja otti hänen kätensä omiinsa.</p><p>--- Olen teidän kummankin tiellä. Teidän kahden, joita rakastan eniten kaikista. Juuri teidän tiellänne minun täytyy olla… niin kauan kuin elän.</p><p>Se kävi yli hänen voimiensa. Hän tarttui Allaniin kuin hukkuva, ja Allan otti hänet syliinsä. Sitten hän tunsi kuinka Anna herpautui ja kävi painavaksi. Hän pyörtyi.</p><hr class="section"></div> </div>