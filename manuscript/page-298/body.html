<div class="leaf flex"><div class="inner justify"><p>Anna nousi ylös, mutta ei lähtenyt heti.</p><p>--- Etkö ole saanut mitään kirjeitä tai muuta sellaista? kysyi hän näennäisen välinpitämättömästi.</p><p>--- Sitäpä minä voin paremmin kysyä sinulta. Etkö ole kuullut mitään
Britasta tai Sweitsistä?
--- Brita kirjoittaa harvoin, hänellä on niin paljon työtä, ja viimeksi Sweitsistä tulleen kirjeeni olet kuullut. Eikö Uno… tai… Allan kirjoita?</p><p>Vihdoinkin se oli sanottu, mitä oli ollut niin vaikea saada sanotuksi. Hän luuli sen tulleen huomaamatta ja sattumalta, mutta hän oli huono näyttelijätär.</p><p>--- Uno kirjoittaa harvoin, ja Allan vain postikortin silloin tällöin.</p><p>--- Eikö hän tule pian kotiin?</p><p>Hän ei huomannut sanoneensa vain "hän" selittämättä, kumpaako oli tarkoittanut. Mutta Erik ymmärsi kuitenkin.</p><p class=" stretch-last-line ">--- Sitä en usko, vastasi hän välinpitämättömästi.</p></div> </div>