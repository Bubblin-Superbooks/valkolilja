<div class="leaf flex"><div class="inner justify"><p class="no-indent  ">laulavan muitakin lauluja kuin virsiä.</p><p>--- Milloin sitten lauloit hänelle virsiä? kysyi Lucia silittäen keveästi nuoren tytön punastuvaa poskea.</p><p>Anna piti silmät alasluotuina, mutta vapisi ihastuksesta, kun sai puhua siitä, mikä täytti hänen sydämensä autuudella.</p><p>--- Kirkossa. Hän sanoi aina veisattaessa kuuntelevansa minun ääntäni.</p><p>Anna vaikeni epäröiden, mutta sitten tuli vielä hiljaisemmalla äänellä:</p><p>--- Hän sanoi menevänsäkin senvuoksi kirkkoon.</p><p>--- Kas sitä!</p><p>Anna katsoi ylös silmissä liikuttavaa vakavuutta.</p><p>--- Täti ymmärtää, että kun minun ääneni voi vetää hänet sinne, niin tahdon tietysti tehdä kaikkeni, että… että hän pitäisi siitä niin paljon kuin mahdollista. Senvuoksi tahdon laulaa iloisiakin lauluja ja kansanlauluja ja sellaista, mistä hän pitää.</p></div> </div>