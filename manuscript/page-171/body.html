<div class="leaf flex"><div class="inner justify"><p>Janne kirosi ensin, mutta teki sitten päätöksensä ja nauroi.</p><p>--- Sehän nyt vasta mokoma oli! sanoi hän.</p><p>Ja seppä, joka oli tullut ulos ja seisoi hänen vieressään, yhtyi sekä nauruun että arvosteluun.</p><p>Kun nuo nuoret miehet tulivat Borgiin, tapasivat he toiset nuoret jo koolla heitä odottamassa. Mutta Anna Sander ei ollut siellä.</p><p>--- Hän ei tule mukaan, selitti Brita, Allanin kysyttyä häneltä hänen sisartaan. Hän arvelee, että kun on hänen talousviikkonsa, niin hänen on oltava kotona. Eivät auttaneet minun sanani.</p><p>--- Saa nähdä, auttaako enemmän se, mitä minä sanon, sanoi Allan ei ilman lapsellista itsetuntoa, mikä pikemmin somisti kuin rumensi häntä.</p><p>--- Aiotko koettaa? kysyi Brita.</p><p class=" stretch-last-line ">--- Aion. Aion ryöstää hänet potkukelkkaani. Kierrän pappilan kautta. Se käy kuin tanssi. Saavutan</p></div> </div>