<div class="leaf flex"><div class="inner justify"><p class="no-indent  ">Jos ne kuolevat?</p><p>--- Niin eivät ne missään tapauksessa kuole minusta puuttuvan vakavuuden tähden. Muutoin saatan sanoa teille, että olen etevä alallani. Sitä ette ehkä tahdo uskoa, mutta se on totta. Lääkärin silmääkin minulla on.</p><p>--- Itseluottamustakaan teiltä ei tunnu puuttuvan, hymyili Lucia.</p><p>--- Ei, kaikeksi onneksi, sillä sitä kyllä tarvitaan, vastasi Allan, ikäänkuin Lucia olisi sanonut kohteliaisuuden.</p><p>--- Milloin te valmistutte?</p><p>--- Parin, kolmen vuoden perästä luullakseni.</p><p>Lucia katsoi häneen ystävällistä pilaa hymyilevin silmin.</p><p>--- Minun on mahdotonta ajatella teitä valmiina.</p><p class=" stretch-last-line ">Allan katsoi häneen takaisin, ja Lucia huomasi hänen silmissään uuden ilmeen, jotakin tutkimatonta ja lannistamatonta, ikäänkuin hän olisi vastaanottanut</p></div> </div>