<div class="leaf flex"><div class="inner justify"><p class="no-indent  ">Hän saattoi vain olla hiljaa hänen edessään, joka on sävyisä ja nöyrä sydämestä ja joka opettaisi häntäkin tulemaan sellaiseksi.</p><p>Anna ei työntänyt vaikeaa maljaa luotaan, vaan rukoili kuuliaisuutta voidakseen sen juoda. Ja hän otti kantaakseen kuormista vaikeimman, olla itse ristinä.</p><p>--- Mutta, Isäni, rakas Jumalani ja Isäni, jos minun pitää olla hänen taakkanaan, niin tee minut hänelle siunaukseksi! Ole minun kanssani, ole minun kanssani!</p><p>Hän lepäsi hiljaa rukouksessa kärsimyksineen, ja tunnit kuluivat.</p><hr class="section"></div> </div>