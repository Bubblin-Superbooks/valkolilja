<div class="leaf flex"><div class="inner justify"><p class="no-indent  ">Hänen silmänsä oikein säkenöivät Allania vastaan, ja tämä jatkoi huvitettuna hänen kiusoittelemistaan, kunnes hän näki parhaaksi lepyttää hänet jälleen. Ja se kävikin päinsä hyvin helposti.</p><p>--- Tohtorilla on kunniaa pojastaan, sanoi Lucia tanssitoverilleen.</p><p>--- Minkälaista kunniaa? kysyi tohtori kaikkein tylyimpään tapaansa.</p><p>--- Hän näyttää niin hauskalta ja pirteältä ja hänessä on jotakin voittavaa.</p><p>Mitä hän voittaa, sen jätän silleen, vastasi tohtori ylenkatseellisesti.</p><p>Hänen tapansa huvitti Luciaa sanomattomasti.</p><p>--- Kaikki muut, paitsi hänen isänsä, tuntuvat olevan ihastuneita häneen, huomautti Lucia.</p><p>--- Hänellä on taito panna tyttöjen päät pyörälle, jos se nyt on olevinaan jokin erikoinen taito.</p><p class=" stretch-last-line ">Elköön vain panko minun pienten herttaisten</p></div> </div>