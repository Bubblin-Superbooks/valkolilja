<div class="leaf flex"><div class="inner justify"><p class="no-indent  ">rumempi?</p><p>--- Paljon rumempi. Se on niin harkittua, että teidän on täytynyt tehdä tahallanne niin. Ihmettelen, minkätähden?</p><p>Hän katsoi miettivänä Luciaa. Lucia nauroi, suuttuneena siitä, ettei voinut olla tuntematta olevansa hämillään.</p><p>--- Ettekö ymmärrä, että tehdessänne itsenne minun tähteni rumaksi mairittelette minua enemmän kuin jos tekisitte itsenne sieväksi? kysyi Allan.</p><p>Hänen vilkkaissa silmissään välkehti pilaa ja hehkua.</p><p>--- Miten itserakkaasti ajattelettekaan! Minkätähden laittaisin itseni rumaksi tai sieväksi teitä varten? virkkoi Lucia ylpeästi.</p><p>Allan kumartui pikaisesti ja katsoi Luciaa kasvoihin.</p><p class=" stretch-last-line ">--- Te pelkäätte tuota valtaa, jonka väärinkäyttämisestä kerran minua varoititte ja jonka tunnette niin hyvin senvuoksi, että teillä itsellänne on</p></div> </div>