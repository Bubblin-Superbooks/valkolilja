<div class="leaf flex"><div class="inner justify"><h4>Chapter 27.</h4><p class="  start-chapter">--- Mitä aiotte tehdä Unolle?</p><p>--- Mitäkö aion tehdä hänelle?</p><p>Lucia katsoi hämmästyneenä Allan Bentickiin ja ihmetteli tuota hänen eloisissa kasvoissaan asuvaa jäykkää piirrettä.</p><p>--- Niin?</p><p>Lucia nosti hieman leukaansa ikäänkuin olisi ajatellut, että Allan sekaantuu siihen, mikä häneen ei kuulu. Mutta hän ei tahtonut pidättyä vastaamasta, koska hänellä ei ollut mitään sellaista syytä, jota Allan näytti epäilevän.</p></div> </div>