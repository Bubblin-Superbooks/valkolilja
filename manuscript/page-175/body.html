<div class="leaf flex"><div class="inner justify"><p class="no-indent  ">istua sisällä työssä, kun me kaikki muut olemme lakossa! Ellei se ole valitettavinta solidarisuuden ja toveruuden puutetta, niin ihmettelen mitä se on!</p><p>Anna nauroi sekä hämillään että huvitettuna tästä läksytyksestä eikä tiennyt miten suhtautua siihen.</p><p>--- Mitä pahaa hän on tehnyt? kysyi rouva Sander laskien työnsä helmaansa.</p><p>--- Hän on olevinaan, selitti Allan kääntyen rouva Sanderin puoleen ikäänkuin saadakseen kannatusta. Hän on ylhäinen ja vetäytyy pois meistä toisista, ja siitä me tietysti loukkaannumme.</p><p>--- Miksi niin teet? kysyi rouva Sander tyttäreltään.</p><p>--- Hän hulluttelee vain, äiti.</p><p>--- En suinkaan, selitti Allan. Olen tosissani ja olen tullut noutamaan sinua. Eikö hän saa tulla mukaamme, täti?</p><p>--- Tietysti minun puolestani. Minä en ole estänyt häntä.</p></div> </div>